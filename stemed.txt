የኢትዮ ህንድ ቢዝነስ ፎረም ተካሄደ
አዲስ አበባ ፣ ነሃሴ 7 ፣ 2011 (ኤፍ ቢ ሲ) የኢትዮጵያና የህንድ ኩባንያዎች የፊት ለፊት ምክክር መድረክ የሆነው የኢትዮ-ህንድ ቢዝነስ ፎረም ትናንት በአዲስ አበባ ተካሂዷል።
የውጭ ቀጥተኛ ኢንቨስትመንትን መሳብና የቢዝነስ ለቢዝነስ ትስስርን ማጠናከር አላማው ባደረገው የቢዝነስ ፎረም ከኢትዮጵያ እና ህንድ የተውጣጡ 40 ኩባንያች ተሳትፈውበታል።
የውጭ ጉዳይ ሚኒስቴር የኢኮኖሚ ዲፕሎማሲ ቋሚ ተጠሪ አምባሳደር ደዋኖ ከድር፥ ኢትዮጵያና ህንድ የረጅም ጊዜ ወዳጅነት እንዳላቸው ጠቅሰው ግንኙነታቸውን ይበልጥ ለማጠናከር መሰል መድረኮች አስፈላጊ ናቸው ብለዋል።
ኢትዮጵያ ለውጭ ቀጥተኛ ኢንቨስትመንት ልዩ ትኩረት ሰጥታ እየሰራች ነው ያሉት አምባሳደሩ ከኢኮኖሚ ማሻሻያው ጀምሮ የውጭ ባለሃብቶችን ለማበረታታት እየተሰሩና በሂደት ላይ ባሉ ማሻሻያዎች ዙሪያ ማብራሪያ ሰጥተዋል።
የህንድ አፍሪካ የንግድና ኢንዱስትሪ ምክር ቤት ዋና ጸሀፊ ሱናንዳ ራጀንድራን በበኩላቸው ኢትዮጵያ ለኢንቨስትመንት ምቹ ሁኔታን ለመፍጠር እያደረገች ያለው ጥረት የሚበረታታ መሆኑን አንስተው፥ የህንድ ኩባንያዎች ይህን አጋጣሚ በመጠቀም በኢኖቬሽንና ቴክኖሎጂ፣ በጨርቃጨርቅ፣ 
በምግብና ወተት ማቀነባበር እና በኢንፎርሜሽን ዙሪያ መሰማራት እንደሚፈልጉ ገልጸዋል።
በፎረሙ ላይ ከተሳታፊ ኩባንያዎቹ በተጨማሪ የኢትዮጵያ ኢንቨስትመንት ኮሚሽን፣ የኢኖቬሽንና ቴክኖሎጂ ሚኒስቴር እንዲሁም የውሀ፣ መስኖና ኢነርጂ ሚኒስቴር ተወካዮች ተካፍለውበታል።
የፎረሙ ተሳታፊ ኩባንያዎች በኢትዮጵያ ቆይታዎች በተመረጡ የኢንቨስትመንት ስፍራዎች ጉብኝት እንደሚያደርጉ ከውጭ ጉዳይ ሚኒስቴር ቃል አቀባይ ፅህፈት ቤት ያገኘነው መረጃ ያመላክታል።
0
On Aug 13, 2019 72
ቢዝነስ

መቐለ 70 እንደርታ በካኖ ስፖርት በጠባብ ውጤት ተሸንፏል
አዲስ አበባ፣ ነሃሴ 5፣ 2011 (ኤፍ.ቢ.ሲ) ወደ ኢኳተሪያል ጊኒ ያቀናው 
የኢትዮጵያ ፕሪምየር ሊግ ሻምፒዮን መቐለ 70 እንደርታ በካኖ ስፖርት 2 ለ 1 በሆነ ጠባብ ውጤት ተሸንፏል፡፡
በአፍሪካ የውድድር መድረክ ለመጀመሪያ ጊዜ የተሳተፉት መቐለ 70 እንደርታዎች እስከ 
80ኛው ደቂቃ ላይ 2 ለ 0 ሲመሩ የቆየ ሲሆን አማኑኤል ገብረሚካኤል 
ወሳኟን 1 ግብ በጨዋታው ማጠናቀቂያ ላይ አስቆሯል፡፡
መቐለ 70 እንደርታዎች ከሜዳቸው ውጪ አንድ ግብ በማስቆራቸው ወደ ቀጣይ ዙር የማለፉ እድላቸው ከፍ አድርገዋል፡፡
በዚህ መሰረት መቐለ 70 እንደርታዎች ከ15 ቀናት በኋላ በሜዳቸው የሚያደርጉትን ጨዋታ ግብ 
ሳይቆጠርባቸው 1 ለ 0 ማሸነፍ ከቻሉ ወደ ቀጣይ ዙር ማለፍ ይችላሉ፡፡
1
On Aug 11, 2019 581
ስፖርት

በሰብለወርቅ ኤሊያስ
የቡና ፓርክ በአዲስ አበባ ሊገነባ ነው
አዲስ አበባ፣ ነሃሴ 7፣ 2011 (ኤፍ.ቢ.ሲ) የሀገሪቱን የቡና ምርት ለአለም ለማስተዋወቅ ትልቅ ፋይዳ ይኖረዋል የተባለ የቡና ፓርክ በአዲስ አበባ ሊገነባ ነው። በኢትዮጵያ ቡና እና ሻይ ልማት እና ግብይት ባለስልጣን የገበያ መረጃና ቁጥጥር ዳይሬክተር አቶ ኸይሩ ኑሩ ለፋና  ብሮድካስቲንግ ኮርፖሬት እንደገልፁት የቡና ፓርኩ በኢትዮጲያ እና ደቡብ ኮሪያ የጋራ ትብብር ነው የሚገነባው።
ለፓርኩ ግንባታም 50 ሚሊየን የአሜሪካ ዶላር ዶላር የሚገነባው ፓርኩ፤ በ30 ሄክታር መሬት ላይ የሚያርፍና 6 ዋና ዋና ጉዳዮች ላይ የሚያተኩሩ ማዕከላትን ያቀፈም ነው ብለዋል። በቡና ፓርኩ ከሚታቀፉ ማዕከላትም የቡና ሙዝየም  አንዱ ሲሆን፥ በሙዝየሙም በሀገሪቱ በሁሉም አካባቢዎች የሚመረቱ  የቡና አይነቶች ከፍሬው እስከ ሲኒው ድርስ የሚያልፉት ደረጃ በተግባር የሚታይበት ነው። እንዲሁም የቡና ምርት ከአመራረቱ  እስከ ግብይት ስርዓቱም የሚከናወንበትም ፓርክ ነው።
በተፈጥሮአዊ ጣዕሙ የሚስተካከለው ሌላ ሀገር ምርት ባለመገኘቱ ብቻ ዛሬም በአለም ገበያ ተፈላጊ መሆን የቻለውን የኢትዮጵያን የቡና ምርት የአለም የቡና ምርት የደረሰበትን የቴክኖሎጂ ደረጃ ለማድረስ የሚያስችሉ ቴክኖሎጂዎችንም በዚሁ ማዕከል በማደራጀት የሀገርን ጥቅም ለማሳደግም መታቀዱን ዳይሬክተሩ ገልፀዋል።
ከዚህ በተጨማሪም ከለንደንና ከአሜሪካ የቡና ገበያ ጋር የሚነፃፀር አለም አቀፍ የቡና ገበያ ማዕከል በመክፈት የአፍሪካ ቡና ገበያ መነሻ እንዲሆን ለማድረግም ተውጥኗል ብለዋል። የቡና ፓርኩ ቡናን በጥሬው ገዝታ እሴት በመጨመር ወደ አለምገበያ በማቅረብና በቴክኖሎጂ አጠቃቀምም ግንባር ቀደም ከሆነችው ደቡብ ኮሪያ ጋር የሚሰራ እንደመሆኑ፤ ከገንዘብ ድጋፉ በተጨማሪ በቴክንክ ድጋፍም በፓርኩ ላይ ተሳትፎ እንደሚኖራት ተገልጿል።
እንዲሁም በቴክኖሎጂ ሽግግሩ ኢትዮጵያን የሚጠቅማት ሲሆን፥ ደቡብ ኮሪያዊያን ደግሞ ከዚህ ቀደም በጃፓን በኩል የሚያገኙትን የኢትዮጵያን የቡና ምርትን በቀጥታ ከኢትዮጲያ እንዲያገኙ መንገድ ይከፍትላቸዋል ተብሏል።
ይህም ደግሞ በመሀል የሚቀረውን ጥቅም ሀገሪቱ እንድታገኝ እንደሚያስችልም ነው የተገለፀው። ፓርኩ የሚያርፍበትን 30 ሄክታር መሬት ለቱሪስት ምቹ ለአቪየሽንና ለሌሎቸ ዘመናዊ ትራንስፖርት አማራጮች ካለው ቅርበት እንዲሆንም ትኩረት በመስጠት የመለየት ስራ እየተከናወነ መሆኑን አቶ ከይሩ ገልፀዋል።
በአሁኑ ወቅት የቅድመ ጥናት ስራው ተጠናቆ በጀትም ፀድቆለት የቴከኖሎጂ መረጣና የዲዛይን ስራ የሚቀረው የቡና ፓርኩ ግንባታ በ3 ዓመት ውስጥ ተጠናቆም ወደስራ ይገባል ተብሎ ይጠበቃል። በአሁኑ ወቅትም የፕሮጀክት ቅድመ ጥናቱ ተጠናቆ ወደ ስራ በሚገባበት ወቅት ስለሚኖር የፋይናንስ አጠቃቀም ዙሪያ ውይይት እየተካሄደ መሆኑንም አስታውቀዋል።
2
On Aug 13, 2019 30
ቢዝነስ

በካፍ ኮንፌዴሬሽን ዋንጫ ፋሲል ከነማ የታንዛኒያውን አዛም አሸነፈ
አዲስ አበባ፣ ነሃሴ 5፣ 2011 (ኤፍ.ቢ.ሲ) 
በካፍ ኮንፌዴሬሽን ዋንጫ ቅድመ ማጣርያ የመጀመርያ ጨዋታ በሜዳው የታንዛኒያው አዛምን ያስተናገደው ፋሲል ከነማ ድል ቀንቶታል።
በዛሬው እለት በባህር ዳር ዓለም አቀፍ ስታዲየም በተካሄደው ጨዋታው ላይ 
ፋሲል ከነማ የታንዛኒያውን አዛም የእግር ኳስ ክለብን 1ለ0 በሆነ ውጤት ነው መርታት የቻለው።
የፋሲል ከነማን ብቸኛ የማሸነፊያ ጎልም በዛብህ መለዮ በ45ኛው ደቂቃ ላይ ከመረብ ማሳረፍ ችሏል።
ይህንን ከተክሎም ፋሲል ከነማ በሜዳው 3 ነጥብ በመያዝ በቀጣይ ከአዛም የእግር ኳስ ክለብ ጋር ለሚኖረው የመልስ ጨዋታ ዝግጅት የሚያደርግ ይሆናል።
ፋሲል ከነማ እና የታንዛኒያው አዛም እግር ኳስ ክለብ የመልስ ጨዋታም 
ከ15 ቀናት በኋላ በታንዛኒያ ዳሬ ሰላም ከተማ እንደሚካሄድ ነው የሚጠበቀው።
4
On Aug 11, 2019 702
ስፖርት

በ300 ሚሊየን ዶላር የኢንዱስትሪ ፓርክ ሊገነባ ነው
አዲስ አበባ ፣ ነሃሴ 7 ፣ 2011 (ኤፍ ቢ ሲ) ኢትዮጵያ እና ቻይና በ300 ሚሊየን ዶላር የኢንዱስትሪ ፓርክ ሊገነቡ ነው። ኢንዱስትሪ ፓርኩ በአዳማ ከተማ የሚገነባ ሲሆን፥ በማምረቻው ዘርፍ የተሰማሩ ባለሃብቶችን ለመሳብ ያለመ ነው ተብሏል።
በኢትዮጵያ የቻይና ኢኮኖሚና ንግድ ምክር ቤት ሚኒስትር ሊኡ ዩ፥ ኢንዱስትሪ ፓርኩን ለመገንባት የሚያስፈልጉ የመሬትና የፋይናንስ ስራዎች እየተከናወኑ መሆኑን ተናግረዋል።
ለኢንዱስትሪ ፓርኩ ግንባታ ከሚያስፈልገው ወጪ ውስጥ 85 በመቶው ከቻይና መንግስት በሚገኝ የረጅም ጊዜ ብድር የሚሸፈን ይሆናል።
ቀሪው 15 በመቶ ደግሞ የኢትዮጵያ መንግስት በቀጥታ ከሚመድበው ገንዘብ የሚሸፈን መሆኑንም ነው ሚኒስትሯ የተናገሩት። በ100 ሄክታር መሬት ላይ የሚገነባው ኢንዱስትሪ ፓርክ ግንባታው ሲጠናቀቅ ለ25 ሺህ ዜጎች የስራ እድል እንደሚፈጥር ይጠበቃል።
የቻይናው ሲሲኢሲሲ ከዚህ ቀደም የአዳማ ኢንዱስትሪያል ፓርክን በ146 ሚሊየን ዶላር ገንብቶ አስረክቧል። ባለፈው መስከረም ወር የተመረቀው ኢንዱስትሪ ፓርኩ በሙሉ አቅሙ ወደ ስራ ሲገባ ከ1 ቢሊየን የአሜሪካ ዶላር በላይ ከወጪ ንግድ ማግኘት እንደሚያስችል ታምኖበታል።
ከዚህ ባለፈም ከ60 ሺህ በላይ ለሚሆኑ ዜጎች ደግሞ የሥራ ዕድል ይፈጥራል ተብሎ ይጠበቃል።
ኢትዮጵያ በፈረንጆቹ 2025 ከግብርና መር ኢኮኖሚ በመውጣት ወደ ኢንዱስትሪ መር ኢኮኖሚ ለመሸጋገር እየሰራች ትገኛለች።
ለዚህም የተለያዩ የኢንዱስትሪ ፓርኮችን እየገነባች ሲሆን በቀጣዩ በጀት አመትም በአጠቃላይ 30 ኢንዱስትሪ ፓርኮች እንዲኖሯት እየሰራች ትገኛለች።
4
On Aug 13, 2019 1,206
ቢዝነስ

ማንቼስተር ሲቲ እና ሊቨርፑል ሊጉን በድል ጀምረውታል
አዲስ አበባ ፣ ነሃሴ 4 ፣ 2011 (ኤፍ ቢ ሲ) የ2019/20 የእንግሊዝ ፕሪሚየር ሊግ ትናንት ምሽት በተካሄደ አንድ ጨዋታ ተጀምሯል።
በጨዋታው ሊቨርፑል ኖርዊች ሲቲን አስተናግዶ 4 ለ 1 በሆነ ውጤት በማሸነፍ ሊጉን በድል ጀምሮታል።
ሳላህ፣ ቫንዳይክ፣ ኦሪጊ እና እንዲሁም የኖርዊቹ ሃንሌይ በራሱ መረብ ላይ ለሊቨርፑል አስቆጥረዋል፤ ፐኪ ደግሞ ለኖርዊች የማስተዛዘኛዋን ጎል ማስቆጠር ችሏል።
ዛሬ በተካሄዱ ጨዋታዎች ደግሞ የአምናው የሊጉ አሸናፊ ማንቼስተር ሲቲ ወደ ለንደን ስታዲየም አምርቶ ዌስትሃምን 5 ለ 0 በሆነ ውጤት ማሸነፍ ችሏል።
ራሂም ስተርሊንግም በመክፈቻው ጨዋታ ሃት ሪክ ሰርቷል፤ ጋብርኤል የሱስ እና ኩን አጉዌሮ ቀሪዎቹን የድል ጎሎች አስቆጥረዋል። በሌሎች ጨዋታዎች ደግሞ በርንማውዝ ከሼፊልድ ዩናይትድ አንድ አቻ ሲለያዩ፥ ሜፋም እና ሻርፕ ጎሎቹን አስቆጥረዋል።
በርንሌይ ሳውዝሃምፕተንን አስተናግዶ 3 ለ 0 ሲያሸንፍ፥ ባርነስ ሁለት እንዲሁም በርግ ጉድመንድሰን አንድ ጎል ማስቆጠር ችለዋል።
ብራይተን ደግሞ ወደ ቪካሬጅ ሮድ አቅንቶ በአንዶኔ እና ሙዋፔ እንዲሁም ዶኮሬ በራሱ መረብ ላይ ባስቆጠረው ጎል ዋትፎርድን 3 ለ 0 አሸንፏል።
ክሪስታል ፓላስ ከኤቨርተን ያደረጉት ጨዋታ ደግሞ ያለምን ጎል በአቻ ውጤት ተጠናቋል።
5
On Aug 10, 2019 242
ስፖርት

ሩሲያ የጭነት መንኮራኩር ወደ ዓለም አቀፉ የጠፈር ጣቢያ አመጠቀች
አዲስ አበባ፣ ሃምሌ 26፣ 2011 (ኤፍ ቢሲ) 
ሩሲያ በትናንትናው ዕለት የጭነት መንኮራኩር ወደ ዓለም አቀፉ የጠፈር ጣቢያ ማምጠቋን አስታውቃለች።
የሩሲያ የህዋ ምርምር ኤጀንሲ እንዳስታወቀው ኤም ኤስ-12 የተሰኘችው የጭነት መንኮራኩር በተሳካ ሁኔታ በታሰበላት ምህዋር ላይ አርፋለች።
የጭነት መንኮራኩሯ በዓለም አቀፉ የጠፈር ጣቢያ ላይ ምርምር እያደረጉ ለሚገኙ ተመራማሪዎች የተለያዩ ግብዓቶችን የምታደርስ ይሆናል።
በዚህ መሰረት መንኮራኩሯ 1 ነጥብ 2 ቶን ደረቅ ጭነት፣ 420 ሊትር ውሃ 
እንዲሁም 50 ኪሎ ግራም የታመቀ ጋዝ መጫኗ ተገልጿል።
ከዚህ ባለፈም ለተመራማሪዎች የሚሆኑ ምግብ፣ አልባሳት፣ መድሃኒቶች እና የንፅህና መጠበቂያ ቁሳቁሶችንም ይዛለች።
ምንጭ ፦ አናዶሉ
6
On Aug 2, 2019 183
ቴክኖሎጂ

የማህበራዊ ሚዲያ ፅፈኝነት ያሳሰባት አሜሪካ የቴክኖሎጂ ኩባንያዎችን ልታወያይ ነው
አዲስ አበባ፣ ነሃሴ 2፣ 2011 (ኤፍ ቢ ሲ) አሜሪካ የማህበራዊ ሚዲያ ፅፈኝነትን በተለመለከተ ከቴክኖሎጂ እና ኢንተርኔት ኩባንያዎች ጋር ልተወይይ ነው፡፡
ነጩ ቤተመንግስት  በሀገሪቱ ስላለው ጫፍ የረገጠና አሳሳቢ እየሆነ ስለመጣው ፅንፈኝነት በነገው ዕለት ውይይት ማዘጋጀቱ ተነግሯል፡፡
ይህ ዜና የተሰማው በሀገሪቱ በ24 ሰዓታት ውስጥ በሁለት ቦታዎች 30 የሚሆኑ ሰዎች መገደላቸውን ተከትሎ ነው ተብሏል፡፡
በማህበራዊ ሚዲያ ባለው ጫፍ የረገጠ ፅንፈኝነት ዙሪያ ከቴክኖሎጂ እና 
ኢንተርኔት ኩባንያዎች ምክክር ይደረጋል ሲሉ የነጩ ቤተመንግስት ቃል አቀባይ ጁድ ዴሬ አጋግጠዋል፡፡
በዋልመርት ኤል ፓሶ 22 ሰዎች የገደለው ግለሰብ በማህበራዊ ሚዲያ ላይ 2 ሺህ 300 ቃላት ያሉት መልዕክት ለቆ እንደነበረ ነው የተነገረው፡፡
በዚህ ስብሰባ ላይ ኩባንያዎች ምን አይነት ጉዳችን እንደሚያቀርቡ ያልታወቀ ሲሆን ፕሬዚዳንት ትራምፕ በጉባኤው ላይ እንደማይገኙ ታውቋል፡፡
ምንጭ፡- www.cnet.com
7
On Aug 8, 2019 94
ቴክኖሎጂ

ባለፉት ሶስት ዓመታት የእናቶች በጤና ተቋማት የመውለድ ተደራሽነት 50 በመቶ ደርሷል
አዲስ አበባ፣ ሃምሌ 26፣ 2011 (ኤፍ.ቢ.ሲ) ባለፉት ሶስት ዓመታት የእናቶች በጤና ተቋማት የመውለድ ተደራሽነት 50 በመቶ መድረሱ ተገለጸ።
የጤና ሚኒስትሩ ዶክተር አሚር አማን እንደገለጹት ባለፉት ሶስት ዓመታት እናቶች በጤና ተቋማት ውስጥ እንዲወልዱ የማድረግ ስራ 50 በመቶ ደርሷል። በዚህም የእናቶችና ህጻናት ሞት ቅነሳን 50 ከመቶ ማድረስ መቻሉን ነው ሚኒስትሩ የገለጹት።
ተግባሩን በተጠናከረ መልኩ ለማስቀጠልም በአሁኑ ወቅት በጽንስ ውስጥ ያለን ህጻን ደህንነት ለማረጋገጥ የሚስችሉ 3 ሺህ 500 የህክምና መሳሪያዎች ግዥ መፈጸሙን ተናግረዋል።
ከዚህ ባለፈም 300 የአልትራሳውንድ መሳሪያዎች ግዥ ተፈፅሞ በቅርቡ ለጤና ጣቢያዎች ማሰራጨት የሚጀመር መሆኑን አንስተዋል። የጤና ባለሙያዎች በስነ ምግባር ታንጸው በተገቢው ሁኔታ አገልግሎት እንዲሰጡ የሚያስችል ስራ እየተሰራ መሆኑንም ጠቁመዋል።
በሌላ በኩል በአዲስ አበባ ከተማ የሚገኙ የተወሰኑ ጤና ጣቢያዎች በተቋማቸው መስጠት ያለባቸውን አገልግሎት ወደ ሆስፒታል ሪፈር በማድረጋቸው የተነሳ ሆስፒታሎች ላይ መጨናነቅ መፈጠሩንም ገልጸዋል።
ይህን ችግር ለማሻሻልም በአሁኑ ወቅት በጤና ጣቢያዎች የማሻሻያ ስራ መጀመሩንም አንስተዋል። ይህን ተከትሎም በ10 ጤና ጣቢያዎች ላይ በተደረገ የሙከራ ስራ ውጤት ማስገኘቱን አመላክተዋል።
ማሻሻያው በቀጣይ 2012 በጀት ዓመት በሁሉም ጤና ጣቢያዎችና በክልሎች ተግባራዊ ይደረጋልም ብለዋል።
በታሪክ አዱኛ
8
On Aug 2, 2019 88
ጤና

የአንድ ተጫዋች ወርሃዊ የደመወዝ ጣሪያ ከ50 ሺህ ብር እንዳይበልጥ ተወሰነ
አዲስ አበባ ፣ ነሃሴ 3 ፣ 2011 (ኤፍ ቢ ሲ) የአንድ ተጫዋች ወርሃዊ የደመወዝ ጣሪያ ከ50 ሺህ ብር እንዳይበልጥ ተወሰነ።
የኢፌዴሪ የስፖርት ኮሚሽን እና የኢትዮጵያ እግር ኳስ ፌዴሬሽን ያዘጋጁትና በተጫዋች ወርሃዊ ደመወዝ ጣሪያ ላይ የሚመክር መድረክ በቢሾፍቱ ዛሬ ተካሂዷል።
በመድረኩ ላይ የፕሪሚየር ሊግ ክለቦች አመራሮችና ስራ አስኪያጆች፣ የክልልና የከተማ አስተዳደር ኮሚሽነሮች እና የክልል ፌዴሬሽን አመራሮች እና የተጫዋች ተወካዮች ተሳትፈዋል።
በመድረኩ የተጨዋቾች የደመወዝ አከፋፈልን በተመለከተ ከሌሎች ሀገራት ጋር በማነፃፀር ጥናታዊ ጽሑፍ ቀርቧል።
ጥናታዊ ፅሑፉን መሠረት በማድረግም የመድረኩ ተሳታፊዎች የተጫዋቾችን ደመወዝ ጣሪያ ማስቀመጥ ከሀገር ውስጥ ተጫዋች እና ከክለብ አንፃር ያለው ጠቀሜታ፣ ችግሮችና የመፍትሄ አቅጣጫዎች ላይ ተወያይተዋል።
በውውይቱም የተጫዋች ደመወዝ ጣሪያ መቀመጡ አዳዲስ ተጫዋቾችን ለማፍራት፣ የገንዘብ ብክነትን ለመቀነስ እና ተመጣጣኝ ክለቦች እንዲኖሩ ያግዛል ተብሏል።
ከዚህ ባለፈም ብቁ እና ተፎካካሪ ተጫዋችን ለማፍራት እንደሚያግዝም የወጣቶችና ስፖርት ሚኒስቴር አስታውቋል።
ውይይቱን መሠረት በማድረግም የአንድ ተጫዋች የደመወዝ ጣሪያ 50 ሺህ ብር እንዲሆን ተወስኗል። ውሳኔውንም የኢትዮጵያ እግር ኳስ ፌዴሬሽን ከዚህ ወር ጀምሮ በመመሪያ በማስደገፍ እንዲያስፈፅም አቅጣጫ ተቀምጧል።
9
On Aug 9, 2019 814
ስፖርት

ፌስቡክ ከሳዑዲ ዓረቢያ ጋር ግንኙነት አላቸው ባላቸውና ሃሰተኛ መረጃዎችን የሚያሰራጩ ገጾችን አገደ
አዲስ አበባ፣ ሃምሌ 25፣ 2011 (ኤፍ.ቢ.ሲ) ፌስቡክ ከሳዑዲ ዓረቢያ ጋር ግንኙነት አላቸው ባላቸውና ሃሰተኛ መረጃዎችን የሚሰራጩ ገጾችን ከመተግበሪያው አግዷል።
ፌስቡክ ከሳዑዲ ዓረቢያ ባለስልጣናት ጋር ግንኙነት ያላቸውና በመተግበሪያው ላይ የሀሰት ፕሮፖጋንዳ የሚያሰራጩ ተጠቃሚዎች መኖራቸውን አስታውቋል።
ተጠቃሚዎቹ መረጃዎችን የሚያሰራጩት ሀሰተኛ ገጾችን በመጠቀም መሆኑን ደርሸበታለሁ ነው ያለው።
ይህን ተከትሎም ሀሰተኛ ገጾችን በመክፈት የተለያዩ ፕሮፖጋንዳዎችን የሚያሰራጩ 350 የሚደርሱ የፌስቡክ ገጾችን ከመተግበሪያው ማስወገዱን አስታውቋል።
ሀሰተኛ መረጃዎችን የማሰራጨት ዘመቻው የመካከለኛው ምስራቅ እና ሰሜን አፍሪካ ሀገራት ላይ ትኩረት ያደረገ መሆኑ በዘገባው ተመላክቷል።
ይሁን እንጅ ሳዑዲ ዓረቢያ እስካሁን በጉዳዩ ዙሪያ ምንም አይነት አስተያየት አለመስጠቷን ቢቢሲ ዘግቧል።
ፌስ ቡክ በመተግበሪያው ላይ የሚሰራጩ ሀሰተኛ መረጃዎችንና የጥላቻ ንግግሮችንና ለመከላከል ዘመናዊ ቴክኖሎጂዎችን ከመጠቀም 
ባለፈ በተለያዩ የዓለም ሀገራት የይዘት መገምገሚያ ማዕከላት መክፈቱ ይታወሳል።
10
On Aug 2, 2019 87
ቴክኖሎጂ

የመርሳት ችግርን  በደም ምርመራ ለማወቅ የሚያስችለው ጥናት ተስፋ ሰጪ መሆኑ ተገለፀ
አዲስ አበባ፣ ነሃሴ 2፣ 2011 (ኤፍ ቢ ሲ) የመርሳት ችግርን በደም ምርመራ ለማወቅ የሚያስችለው ጥናት ተስፋ ሰጪ መሆኑ ተገለፀ፡፡
ተመራማሪዎች ይፋ አንዳደረጉት  ሰዎች የመርሳት ችግር እየጋጠማቸው መሆኑን ምልክቱ ሳይታባቸው ማወቅ እንደተቻለ  አስታውቀዋል፡፡
ይህም ለበሽታው አስፈላጊ የሆነ መድሃኒት ለማዘጋጀት እድል እንደሚሰጥ ነው ተመራማሪዎች ያስታወቁት፡፡
ምርምሩ ተስፋ ሰጪ ነው ያሉት የብሪታኒያ ተመራማሪዎች  የመርሳት በሽታ በደም ምርመራ ማወቅ  
በመርሳት ምልክቶቹ ዙሪያ የሚደረገውን ምርመራ እንደሚያግዝ ተነግሯል፡፡
ሆኖም በዚህ ጉዳይ ዙሪያ ተጨማሪ ምርመራ እንደሚያስፈልግ ነው የተነገረው፡፡
በአለም አቀፍ ደረጃ በዚህ በሽታ ተጠቂ መሆናቸውን የተለያዩ መረጃዎች ያመለክታሉ፡፡
ምንጭ፡- ቢቢሲ
11
On Aug 8, 2019 154
ጤና

ሲም ካርድን ይተካል የተባለው ኢ ሲም ምንድን ነው…?
አዲስ አበባ ፣ ነሐሴ1 ፣ 2011 (ኤፍ.ቢ.ሲ) አዲስ ሞባይል ስልክ ስንገዛ በገዛነው ስልክ እንደ የድምጽ ጥሪ፣ የጽሁፍ መልእክት እና የኢንተርኔት አገልግሎትን ለማግኘት ሲም ካርድ ማስገባት የግድ ነው።
በተለምዶ ከዚህ ቀደም ገበያ ላይ የዋሉ ሞባይል ስልኮችም ይሁኑ በአሁኑ ጊዜ ገበያውን የተቆጣጠሩት ስማርት ስልኮች መደበኛ የሲም ካርድ ማስገቢያ ስፍራ አላቸው። እንደ ኦ.ኢ.ኤም፣ አፕል እና ጎግል ያሉ የስማርት ስልክ አምራቾች ደግሞ በአዳዲስ ምርቶቻቸው ላይ ኢ ሲም ማካተት መጀመራቸው ተሰምቷል።
“ኢ ሲም ምንድን ነው”..? ካላችሁ ኢ ሲም ልክ እንደ መደበኛው ሲም ካርድ በስማርት ስልካችን ሁሉንም አገልግሎት ማግኘት የሚያስችለን ነው። ነገር ግን ኢ ሲም በጠቅታ በስልኩ ሰርኪዩት ቦርድ ላይ የሚገጠም እንጂ እንደ ከዚህ በፊቱ አይነት ማስገቢያ የሚፈልግ እንዳልሆነ ተነግሯል።
ኢ ሲምን አጠቃቀምም አሁን ጥቅም ላይ እየዋለ ካለው ሲም ካርድ ጋር ሲነጻጸር ቀላል እንደሆነም ነው የተነገረው። እንዲሁም ኢ ሲም አንድ ጊዜ የስማርት ስልኩ ሰርኪዩት ቦርድ ላይ ከተገጠመ በኋላ ደህንነቱ የተጠበቀ አስተማማኝ እንደሚሆንም ነው የተጠቆመው።
ከዚህ በተጨማሪም ኢ ሲም የስማርት ስልክ አምራቾች በጣም ጠፍጣፋ ስልክ ለማምረት የሚያደርጉትን ጥረት የሚያግዝ እንደሆነም ነው የተገለፀው።
በአሁኑ ወቅትም አንድ አንድ የስማርት ስልክ አምራቾች በስልኮቻቸው ላይ ከመደበኛው ሲም ካርድ በተጨማሪ ኢ ሲምን እንደ አማራጭ እያቀረቡ እንደሆነም ተነግሯል።
አሁን በገበያ ላይ የዋሉ እና ኢ ሲምን የሚቀበሉ ስማርት ስልኮችም  ጎግል ፒክስል 2፣ ጎግል ፒክስል 2 XL፣ ጎግል ፒክስል 3፣ ጎግል ፒክስል 3 XL፣ ጎግል ፒክስል 3a፣ ጎግል ፒክስል 3a XL፣ አይፎን XS፣ አይፎን XS Max፣ አይፎን XR፣ አይፓድ ፕሮ እና ኳልኮም ስናፕድራጎን 850 ፕሮሰሰር የሚጠቀሙ ዊንዶውስ 10 ኮምፒውተሮች ይገኙበታል።
ምንጭ፦ www.techworm.net
12
On Aug 7, 2019 394
ቴክኖሎጂ

በ2011 በጀት ዓመት ከዱር ሙጫና ዕጣን ሽያጭ 96 ነጥብ 1 ሚሊየን ብር ትርፍ ተገኝቷል
አዲስ አበባ፣ነሃሴ 6፣ 2011(ኤፍ ቢ ሲ) የኢትዮጵያ የግብርና ኮርፖሬሽን በተጠናቀቀው በጀት ዓመት ከዱር ሙጫና ዕጣን ሽያጭ 96 ነጥብ 1 ሚሊየን ብር ትርፍ ማግኘቱን አስታወቀ።
ኮርፖሬሽኑ የሚሰጠውን የሜካናይዜሽን እና የኢንጂነሪንግ አገልግሎት ስራ ጨምሮ ለውጭ ሀገር ካቀረባቸው የዱር ሙጫና ዕጣን ሽያጭ 96 ነጥብ 1 ሚሊየን ብር ማትረፉን የመንግስት ልማት ድርጅቶች ይዞታና አስተዳደር ኤጀንሲ አስታውቋል።
የኤጀንሲው የህዝብ ግንኙነት ዳይሬክተር አቶ ወንዳፍራሽ አሰፋ ለፋናብሮድካሰቲግ ኮርፖሬት እንዳስታወቁት፥ የኢትዮጵያ የግብርና ስራዎች 
ኮርፖሬሽን በበጀት ዓመቱ ወደ ውጭ ከላካቸው የዱር ሙጫና እጣን ሽያጭ 1 ነጥብ 1 ሚሊየን ዶላር ገቢ አግኝቷል።
አገልግሎት ከሰጠባቸው የሜካናይዜሽን እና የኢንጂነሪንግ አገልግሎት ስራን ጨምሮ ባአጠቃላይ 2 ነጥብ 2 ቢሊየን ብር ገቢ ማግኘቱን ተናግረዋል።
ከዚህ ገቢ ውስጥ ከታከስ በፊት 96 ነጥብ 1 ሚሊየን ብር ማትረፍ መቻሉን የገለጹት ዳይሬክተሩ፥ በዚህም የእቅዱን 86 ከመቶ ማሳካት ተችሏል ነው ያሉት ።
ኮርፖሬሽኑ የግብርና ምርት ማሳደጊያ፣ ምጥር ዘር፣ ማዳበሪያ፣ የተለያዩ የግብርና ማሽነሪዎችና መለዋወጫዎችን ከማቅረብ ባሻገር የደን ውጤት ምርቶችን ለውጭ ገበያ የሚያቀርብ መሆኑ  ይታወቃል።
በታሪክ አዱኛ
13
On Aug 12, 2019 112
ቢዝነስ

ሁዋዌ የመጀመሪያውን በ5 ጂ ኢንተርኔት የሚሰራ ሞባይል ይፋ አደረገ
አዲስ አበባ፣ ነሃሴ 3፣ 2011 (ኤፍ ቢ ሲ) ሁዋዌ የተሰኘው የቻይና ግዙፍ የቴሌኮም ኩባንያ ለድርጅቱ የመጀመሪያ የሆነውንና በአምስተኛ ትውልድ 
(5ጂ) ኢንተርኔት የሚሰራ ተንቀሳቃሽ ስልክ (ሞባይል) ይፋ አድርጓል።
ይህ 5ጂ የኢንተርኔት አገልግሎት የተገጠመለት ሞባይል ሁዋዌ ሜት 20 ኤክስ የሚል ስያሜ ተሰጥቶታል።
ሞባይሉ ፈጣን የኢንተርኔት አገልግሎት ማግኘት ከማስቻሉም በላይ የተለያዩ ቴክኖሎጂዎች የተገጠሙለት መሆኑ ተነግሯል።
ይህም ሁዋዌ በቻይና የ5ጂ ኢንተርኔትን በራሱ ምርት ለንግድ አገልግሎት ማዋል የቻለ የመጀመሪያው ኩባንያ ያደርገዋል ተብሏል።
ኩባንያው ምርቱን ለገበያ ይፋ ማድረጉን ተከትሎም ከደንበኞቹ በርካታ ትዕዛዞችን እየተቀበለ መሆኑን አስታውቋል።
ሞባይሉ 6 ሺህ 199 ዩዋን ወይም 898 የአሜሪካ ዶላር የመሸጫ ዋጋ የተቆረጠለት ሲሆን፥ ከፊታችን ነሃሴ 16 ቀን 2011 ዓ.ም ጀምሮም ገበያ ላይ ይቀርባል ነው የተባለው።
ምንጭ፦ ሺንዋ
14
On Aug 9, 2019 301
ቴክኖሎጂ

መንግስታዊ ያልሆኑ የህክምና ተቋማት የልብ ህክምና እንዲሰጡ ድጋፍ እየተደረገላቸው ነው- ዶ/ር አሚር አማን
አዲስ አበባ፣ ሃምሌ 30፣ 2011 (ኤፍ.ቢ.ሲ) መንግስታዊ ያልሆኑ የህክምና ተቋማት የልብ ህክምና እንዲሰጡ ድጋፍ እየተደረገላቸው መሆኑን የጤና ሚኒስትሩ ዶክተር አሚር አማን ተናገሩ።
ሚኒስትሩ ለፋና ብሮድካስቲንግ ኮርፖሬት እንደተናገሩት፥ ተቋማቱ በዓመት እስከ 750 ለሚደርሱ የልብ ህመምተኞች ህክምና መስጠት እንደሚችሉ ገልጸዋል ብለዋል።
የልብ ህመምተኞች በመንግስትም ህክምና በስፋት እንዲያገኙ ለማድረግ በጥቁር አንበሳ፣ 
በመቀሌ እንዲሁም በሀዋሳ ከተማ የልብ ህክምና ማእከላትን በማቋቋም በጀት ተመድቦ እየተሰራ መሆኑን ሚኒስትሩ ተናግረዋል።
የልብ ሀክምና አገልግሎትን ለማስፋት ከሚሰሩት ስራዎች ውስጥ ተጨማሪ ማእከላትን መገንባት መሆኑን ያነሱት ሚኒስትሩ፥ ከ2 ወር በፊት 
በጥቁር አንበሳ ስፔሻላይዝድ ሆስፒታል ግንባታው የተጀመረው ማእከልም አሁን ላይ 15 በመቶ ላይ መድረሱን አሳውቀዋል።
ከኔዘርላንድ መንግስት ጋር በ50 ሚሊየን ዩሮ እየተገነባ የሚገኘው የልብ ማእከሉም በ2 ዓመት ውስጥ እንደሚጠናቀቅ ሚኒስትሩ ዶክተር አሚር ተናግረዋል።
በዙፋን ካሳሁን
15
On Aug 6, 2019 105
ጤና

አየር መንገዱ ወደ ሞዛምቢኳ ቤይራ ከተማ በረራ ሊጀምር ነው
አዲስ አበባ ፣ ነሃሴ 6 ፣ 2011 (ኤፍ ቢ ሲ) የኢትዮጵያ አየር መንገድ ወደ ሞዛምቢኳ ቤይራ ከተማ በረራ ሊጀምር መሆኑን አስታወቀ።
አየር መንገዱ በማዕከላዊ ሞዛምቢክ ወደ ምትገኘው ከተማ በሳምንት ሶስት ቀን የሚያደርገውን በረራ በወሩ መጨረሻ ይጀምራል።
አየር መንገዱ ወደ ትልልቅ እና ዋና ከተሞች ብቻ ሳይሆን ወደ አነስተኛ ከተሞች በረራ በማድረግ ለደንበኞቹ ተጨማሪ የጉዞ እድል እንደሚፈጥርላቸው፥ 
የአየር መንገዱ ዋና ስራ አስፈጻሚ አቶ ተወልደገብረማርያም ተናግረዋል።
የቤይራ ከተማ በሞዛምቢክ አራተኛዋ ትልቅ ከተማና የንግድ መናኸሪያ መሆኗ ይነገራል።
አየር መንገዱ በሞዛምቢክ በስምንት ከተሞች የበረራ አገልግሎት የሚሰጥ ሲሆን፥ ከሞዛምቢክ የሃገር ውስጥ 99 በመቶ ድርሻ አለው።
የአሁኑ መዳረሻም አውሮፓና አሜሪካን ጨምሮ ከተለያዩ የዓለም ክፍሎች ለሚመጡ ደንበኞቹ ተጨማሪ አገልግሎት እንዲሰጥ የሚያስችለው ነው ተብሏል።
በአምስት አህጉራት ከ120 በላይ መዳረሻዎች ያሉት አየር መንገዱ፥ጸ በተለይም አፍሪካን ከተቀረው የዓለም ክፍል ጋር በማገናኘት ረገድ ግንባር ቀደሙን ሚና ይወጣል።
16
On Aug 12, 2019 120
ቢዝነስ

የእንግሊዝ ፕሪሚየር ሊግ ዛሬ ምሽት ይጀመራል
አዲስ አበባ ፣ ነሐሴ 3 ፣ 2011 (ኤፍ ቢ ሲ) የ2019/20 የእንግሊዝ ፕሪሚየር ሊግ እግር ኳስ ውድድር ዛሬ ምሽት አሃዱ ብሎ ይጀምራል።
የሊጉ ተሳታፊ ክለቦችም ለቀጣዩ የውድድር ዘመን ተጠናክረው ለመቅረብ በክረምቱ የዝውውር መስኮት ተሳትፎ ሲያደርጉ ቆይተዋል። ዛሬ ሊጉ ሲጀምር የየርገን ክሎፑ ሊቨርፑል እንግዳውን ኖርዊች ሲቲን ምሽት 4 ሰዓት ያስተናግዳል።
አምና ቡድናቸውን ለዋንጫ ፉክክር ይዘው የዘለቁት አሰልጣኝ ክሎፕ ትልልቅ ከሚባሉት ክለቦች ያነሰ የዝውውር ተሳትፎ በማድረግ ነው ለውድድሩ የቀረቡት።
ነገ ቅዳሜ የአምናው የሊጉ አሸናፊ ማንቼስተር ሲቲ ከዌስትሃም ዩናይትድ ጋር 8 ሰዓት በለንደን ስታዲየም ይጫወታል። ሲቲ የኮሚዩኒቲ ሺልድ ዋንጫን በማንሳት ለውድድሩ ጥሩ የሞራል ስንቅ ይዟል።
ክሪስታል ፓላስ ከ ኤቨርተን፣ በርንሌይ ከሳውዝሃምፕተን፣ ዋትፎርድ ከ ብራይተን እንዲሁም በርንማውዝ ከሼፊልድ ዩናይትድ የሚያደርጓቸው ጨዋታዎች ደግሞ ቅዳሜ 11 ሰዓት ላይ ይካሄዳሉ።
በዕለቱ ምሽት 1 ሰዓት ከ30 ቶተንሃም ሆትስፐርስ ከአስተንቪላ ይጫወታሉ።
እሁድ ደግሞ ሌሲስተር ሲቲ ከወልቭስ እንዲሁም ኒውካስትል ዩናይትድ ከአርሰናል 10 ሰዓት ላይ የሚጫወቱ ይሆናል።
የመክፈቻው ታላቅ ጨዋታ ኦልድትራፎርድ ላይ በማንቼስተር ዩናይትድ እና ቼልሲ መካከል 12 ሰዓት ከ30 ላይ ይደረጋል።
17
On Aug 9, 2019 230
ስፖርት

ቫይታሚን ኤ የቆዳ ካንሰር ተጋላጭነትን እንደሚቀንስ ተጠቆመ
አዲስ አበባ ፣ ነሐሴ1 ፣ 2011 (ኤፍ.ቢ.ሲ) የቆዳ ካንሰርን ለመከላከል የፀሃይ ብርሃን መከላከያ (ሰን ስክሪንን) ጨምሮ በርካታ ነገሮች ጥቅም ላይ እንደሚውሉ ይታወቃል።
ተመራማሪዎች ከሰሞኑ ይፋ ባደረጉት ጥናት እንዳስታወቁት ከሆነ ደግሞ ቫይታሚን ኤን አብዝቶ መጠቀም ለቆዳ ካንሰር የመጋለጥ እድልን ለመከላከል ይረዳል። በአሜሪካ በ125 ሺህ ሰዎች ላይ የተካሄደው ጥናት እንዳመለከተው ከሆነ ቫይታሚን ኤን አዘውትረው የሚሰውዱ ሰዎች ለቆዳ ካስነር የመጋለጥ እድላቸው የቀነሰ ነው።
የጥናቱ ተሳታፊዎች አብዛኛውን ቫይታሚን ኤ ያገኙት ደግሞ ከሚመገቡት ምግብ መሆኑንም ነው ጥናቱ ያመላከተው።
በብራወን ዩኒቨርሲቲ የዴርማቶሎጂ እና ኤፒዲሞሊጂ ተባባሪ ፕሮፌሰር ኤንዮንግ ቾ እንደተናገሩት፥ የጥናቱ ውጤት አትክልት እና ፍራፍሬ የበዛበት ጤናማ የሆነ የአመጋገብ ስርዓትን መከተል ጠቃሚ እንደሆነ ያረጋግጣል ብለዋል።
በተለይም ደግሞ ከአትክልት እና ፍራፍሬዎች የሚገኘው ቫይታሚን ኤ የጎንዮሽ ጉዳት የማያስከትል በመሆኑ ደህንነቱ አስተማማኝ ነው ሲሉም ተናግረዋል። ታዲያ ስለ ቫይታሚን ኤ ጠቀሜታ ይህንን ካልን፤ የቫይታሚን ኤ ምንጭ የሆኑ ምግቦችስ የትኞቻ ናቸው ካላችሁ፦
ስኳር ድንች፣ ካሮት፣ ቆስጣ፣ ብሮኮሊ፣ ማንጎ፣ ዱባ እና ቲማቲም እንዲሁም አሳ እና ስጋ የቫይታሚን ኤ ምንጭ የሆኑ ምግቦች መሆናቸውም በጥናቱ ተመላክቷል። ተመራማሪዎቹ አክለውም በቫይታሚን ኤ የበለፀጉ ምግቦችን መውሰድ የቆዳ ካንሰር ተጋላጭነትን ይቀንሳል እንጂ ሙሉ በሙሉ አይከላከልም ብለዋል።
ስለዚህ ቆዳችንን ሙሉ በሙሉ ከቆዳ ካንሰር ለመከላከል በቫይታሚን ኤ ከበለጸጉ ምግቦች በተጨማሪ ቆዳችን ለፀሃይ በብዛት አንዳይጋለጥ ጥላ ያለበት ስፍራን ማዘውተር፣ ጸሃይ የማያስገቡ ወፈር ያሉ ለብሶችን መልበስ እና በተጨማሪም ከተገኘ የፀሃይ መከላከያ ቅባት (ሰን ስክሪን) መቀባትን መክረዋል።
ምንጭ፦ www.upi.com/Health
18
On Aug 7, 2019 136
ጤና

ሃዩንዳይ በህንድ የመጀመሪያውን በኤሌክትሪክ ሃይል የሚሰራ ተሽከርካሪ ይፋ አደረገ
አዲስ አበባ፣ ሃምሌ 19፣ 2011 (ኤፍ ቢ ሲ) ሃዩንዳይ በህንድ የመጀመሪያ የሆነውን በኤሌክትሪክ ሃይል የሚሰራ ተሽከርካሪ ማምረቱን ይፋ አደረገ።
የደቡብ ኮሪያው መኪና አምራች ኩባንያ ሃዩንዳይ በህንድ ገበያ የመጀመሪያ የሆነውን በኤሌክትሪክ ሃይል የሚሰራ ተሽከርካሪ ማምረቱን በትናንትናው ዕለት ይፋ አደርጓል።
ይፋ የተደረገው ኤስ ዩ ቪ የተሰኘው ቅንጡ መኪና በሰዓት 100 ኪሎ ሜትር መጓዝ የሚችል ሲሆን፥ አንድ ጊዜ ሃይል ከተሞላ በኋላ 452 ኪሎ ሜትር መጓዝ ይችላል ተብሏል።
ለተሽከርካሪው 2 ነጥብ 5 ሚሊየን ሩፒ ወይም 37 ሺህ ዶላር ዋጋ ተቆርጦለታል።
ድርጅቱ ምርቱን የሚገዙ ደንበኞች መኪናውን በኤሌክትሪክ ሃይል ለመሙላት የሚያስችለውን አሰራር ቤታቸው ድረሰ የሚገጣጥም መሆኑንም አስታውቋል።
ከዚህ ባለፈም ተሽከርካሪውን የሚገዙ ደንበኞች በሙምባይ፣ በኒው ደልሂና ሌሎች በተመረጡ ከተሞች በሚገኙ ነዳጅ 
ማደያዎች ውስጥ ተሽከርካሪያቸውን በኤሌክትሪክ ሃይል ማስሞላት እንደሚችሉ ተመላክቷል።
ምንጭ፦ ሲ ኤን ኤን
19
On Jul 26, 2019 251
ቴክኖሎጂ
ሩሲያ የጭነት መንኮራኩር ወደ ዓለም አቀፉ የጠፈር ጣቢያ አመጠቀች
አዲስ አበባ፣ ሃምሌ 26፣ 2011 (ኤፍ ቢሲ) ሩሲያ በትናንትናው ዕለት የጭነት መንኮራኩር ወደ ዓለም አቀፉ 
የጠፈር ጣቢያ ማምጠቋን አስታውቃለች።
የሩሲያ የህዋ ምርምር ኤጀንሲ እንዳስታወቀው ኤም ኤስ-12 የተሰኘችው የጭነት 
መንኮራኩር በተሳካ ሁኔታ በታሰበላት ምህዋር ላይ አርፋለች።
የጭነት መንኮራኩሯ በዓለም አቀፉ የጠፈር ጣቢያ ላይ ምርምር እያደረጉ ለሚገኙ ተመራማሪዎች የተለያዩ ግብዓቶችን የምታደርስ ይሆናል።
በዚህ መሰረት መንኮራኩሯ 1 ነጥብ 2 ቶን ደረቅ ጭነት፣ 420 ሊትር ውሃ እንዲሁም 50 ኪሎ ግራም የታመቀ ጋዝ መጫኗ ተገልጿል።
ከዚህ ባለፈም ለተመራማሪዎች የሚሆኑ ምግብ፣ አልባሳት፣ መድሃኒቶች እና የንፅህና መጠበቂያ ቁሳቁሶችንም ይዛለች።
ምንጭ ፦ አናዶሉ
20
On Aug 2, 2019 186
ቴክኖሎጂ

ምግብን በቋሚ ሰዓት መመገብ ክብደትን ለመቀነስ እንደሚያስችል ተገለፀ
አዲስ አበባ ፣ ሃምሌ 17 ፣ 2011 (ኤፍ ቢ ሲ) ሰዎች  ምግብ የሚመገቡበት ሰዓት ለክብደታቸው መቀነስና 
መጨመር የራሱ አስተዋፅኦ እንዳለው አንድ ጥናት አመለከተ፡፡
ሰዎች የሚመገቡበት ሰዓት ቋሚ ካደረጉ እና በጠዋት የሚመገቡ ከሆነ የምግብ ፍላጎታቸው እንደሚቀንስ እና የሰውነት 
ክብደታቸውን መቀነስ እንደሚችሉ ጥናቱ አመልክቷል፡፡
ይህ የሰዓት ስትራቴጂም በሰውነት ውስጥ የሚገኝን የካሎሪን መጠን ለመቀነስ ጥረት ከማድርግ የተሻለ ውጤት እንዳለው ነው የተጠቆመው፡፡
የምግብ አመጋገብ ስነ ስርዓትን  ከተፈጥሮኣዊ የሰዓት አካሄድ ጋር ማጣጣም የምግብ ስርዓትን በመቀነስ የሰውነት ክብደትን ዝቅ ማድረግ እንደሚቻል ተጠቁሟ፡፡
እንዲሁም ያለመቋረጥ የሚፆሙ አካላት በሰውነታቸው ውስጥ የሚገኝን ስብ መቀነስ እንደሚችሉም አዲሱ ጥናት አመልክቷል፡፡
ምንጭ፡-ዩፒአይ
21
On Jul 25, 2019 238
ጤና

የአማራ ክልል ባህል እና ቱሪዝም ቢሮ በቀጣይ ዓመት ክልሉን ከሚጎበኙ ቱሪስቶች ከ 3 ነጥብ 5 ቢሊየን ብር በላይ ገቢ ለማግኘት አቅዷል
አዲስ አበባ፣ነሃሴ 6፣ 2011(ኤፍ ቢ ሲ) የአማራ ክልል ባህል እና ቱሪዝም ቢሮ በቀጣይ ዓመት በክልሉ የሚገኙ የተለያዩ  የቱሪስት መስህቦችን ከሚጎበኙ ቱሪስቶች ከ 3 ነጥብ 5 ቢሊየን ብር በላይ ገቢ ለማግኘት አቅዷል።
የቢሮው የቱሪዝም ልማት ዳይሬክተሩ አቶ መልካሙ አዳም ለፋና ብሮድካስቲንግ ኮርፖሬት እንደተናገሩት ይህን ገቢ ለማግኘት ከ 16 ሚሊየን በላይ የሀገር ውስጥ ፤ 
ወደ 5 መቶ ሺ የሚጠጉ ደግሞ የውጭ ሀገር ቱሪስቶች እንዲጎበኙ እቅድ ተይዟል።
ቢሮው በተጠናቀቀው በጀት ዓመትም ከውጭ ሀገር እና ከሀገር ውስጥ ቱሪስቶች ከ 2 ነጥብ 6 ቢሊየን ብር በላይ ገቢ ማግኘቱን ነው ዳይሬክተሩ የተናገሩት።
ከተገኘው ገቢ ውስጥ ወደ አንድ ቢሊየን ብር የሚሆነው ክልሉን ከጎበኙ ከ 270 ሺ የውጭ ሀገር ቱሪስቶች የተገኘ ሲሆን፥ ቀሪው ደግሞ 11 ሚሊየን በላይ ከሚሆኑ የሀገር ውስጥ ቱሪስቶች  የተገኘ  መሆኑን ገልጸዋል።
የቱሪስት ፍሰቱ እና የተገኘው ገቢ ከታቀደው አንፃር ሲታይ ከ 70 እስከ 80 በመቶ አፈፃፀም ያለው መሆኑን የተናገሩት ዳይሬክተሩ፥ 
ለእቅዱ ሙሉ በሙሉ አለመሳካት ደግሞ በክልሉ ተፈጥረው የነበሩት አለመረጋጋቶች ዋነኛ ምክንያቶች ናቸው ብለዋል።
በዙፋን ካሳሁን
22
On Aug 12, 2019 101
ቢዝነስ

መድሃኒት የሚቋቋም የወባ በሽታ በደቡብ ምስራቅ እስያ እየተስፋፋ መሆኑ ተገለጸ
አዲስ አበባ፣ ሃምሌ 19፣ 2011 (ኤፍ ቢ ሲ) የወባ በሽታ መከላከያ መድሃኒትን መቋቋም የሚችል የወባ በሽታ በደቡብ ምስራቅ እስያ እየተስፋፋ መሆኑ ተነግሯል።
የብሪታንያና ታይላንድ ተመራማሪዎች እንዳስታወቁት መድሃኒት የሚቋቋመው የወባ በሽታ በደቡብ ምስራቅ እስያ በካምቦዲያ፣ ላኦስ፣ ታይላንድና ቬትናም ውስጥ እየተስፋፋ ነው።
እንደ ተመራማሪዎቹ ገለፃ በበሽታው ለተጠቁ ታማሚዎች የወባ መድሃኒት ቢሰጣቸውም ከበሽታው ሊያገግሙ አልቻሉም።
በሽታው በፍጥነት መፍትሄ ካልተገኘለትም ወደ አፍሪካ ሊዛመት ይችላል ያሉት ተመራማሪዎች፥ ውጤቱም አስደንጋጭ ሊሆን ይችላል ብለዋል።
ከታማሚዎች የተሰበሰበው የደም ናሙና በአንዳንድ አካባቢዎች በሽታው መድሃኒት የመቋቋም አቅሙ እስከ 80 በመቶ የደረሰ መሆኑን የሚያሳይ መሆኑ ተገልጿል።
በወባ በሽታ በዓለም አቀፍ ደረጃ በየዓመቱ 219 ሚሊየን ሰዎች የሚያዙ ሲሆን፥ ከእነዚህ መካከል ዕድሜያቸው ከ5 ዓመት በታች 
የሆኑ ህጻናትን ጨምሮ 435 ሺህ በላይ የሚሆኑ ሰዎችን ለህልፈት እንደሚዳርግ መረጃዎች ያሳያሉ።
ምንጭ፦ ቢቢሲኤ
23
On Jul 26, 2019 119
ጤና

የኢትዮጵያ ስታዲየሞች የካፍን ዝቅተኛ የጥራት መስፈርት እንደማያሟሉ ተገለፀ
አዲስ አበባ፣ ሃምሌ 30፣ 2011 (ኤፍ.ቢ.ሲ) ሁሉም የኢትዮጵያ ስታዲየሞች የካፍን ዝቅተኛ የጥራት መስፈርት እንደማያሟሉ የአፍሪካ እግር ኳስ ኮንፌዴሬሽን ለኢትዮጵያ እግር ኳስ ፌዴሬሽን አስታወቀ።
የካፍ ልኡክ ከጅቡቲ ጋር ለተደረገው የቻን ቅድመ ማጣሪያ ጨዋታ ስታዲየሞችን ከገመገመ በኋላ በደረሰበት ድምዳሜ አንድም የሀገሪቱ ስታዲየሞች ካፍ የሚጠይቀውን መስፈርት አያሟላም ብሏል ለፌዴሬሽኑ በጻፈው ደብዳቤ።
የመቐለ፣ የሃዋሳ፣ የባህርዳር፣ የድሬዳዋ እንዲሁም በግንባታ ላይ የሚገኘው የአዲስ አበባው አደይ አበባና አንጋፋው የአዲስ አበባ ስታድየም ከደረጃ በታች መሆን በደብዳቤው የጠቀሰው ካፍ 
በተለይ የአዲስ አበባ ስታዲየም ሙሉ እድሳት ካልተደረገለት በምንም ሁኔታ የካፍ ጨዋታዋችን እንደማያስተናግድ አስታውቋል።
ኢትዮጵያ ስታድየሞቿን የማታስተካክል ከሆነ የብሄራዊ ቡድኑን ጨዋታን በሌሎች ሀገራት ለማድረግ እንደምትገደድ አስታውቋል።
የኢትዮጵያ እግር ኳስ ፌዴሬሽን ከካፍ የደረሰውን ደብዳቤ በማስመልከት ለስፖርት ኮሚሽን በጻፈው ደብዳቤ የካፍን መስፈርት ለማሟላት መንግስት አስፈላጊውን ድጋፍ ትኩረትና ክትትል እንዲያደርግ ጠይቋል።
በ27 ቀናት ውስጥ ለ2022 አለም ዋንጫ ቅድመ ማጣሪያ ሌሴቶን በሜዳቸው የሚገጥሙት ዋልያዎቹና በ20 ቀናት ውስጥ ለ2020 ቶኪዮ ኦሊምፒክ ማጣሪያ ካሜሩንን የሚያስተናግዱት ሉሲዎቹ ጨዋታ እጣ ፈንታ አልለየለትም።
ካፍ አንድ ቡድን ጨዋታ ከማድረጉ ከ45 ቀን በፊት ሜዳውን ማስገምገም እንዳለበት የሚያስቀምጥ ሲሆን የብሄራዊ ቡድኖቹ ቀጣይ ጨዋታዎች የት እንደሚደረጉ አልታወቀም።
24
On Aug 6, 2019 287
ስፖርት

ኢትዮጵያ እና እስራኤል በኢትዮጵያ ምቹ የኢኖቬሽን ከባቢ ሁኔታን ለመፍጠር የሚያስችላቸውን የጋራ ኮሚቴ ሊያዋቅሩ ነው
አዲስ አበባ ፣ ሃምሌ 18፣ 2011 (ኤፍ ቢ ሲ) ኢትዮጵያ እና እስራኤል በኢትዮጵያ ምቹ የኢኖቬሽን ከባቢ ሁኔታን ለመፍጠር የሚያስችላቸውን የጋራ ኮሚቴ ሊያዋቅሩ ነው
የኢኖቬሽንና ቴክኖሎጂ ሚኒስትር ዴኤታ ጀማል በከር ከእስራኤል የሳይንስና ቴክኖሎጂ ሚኒስቴር ዋና ሳይንቲስት ፕሮፌሰር አሌክሳንደር ብሊግህ ጋር በኢትዮጵያ 
የተመቻቸ የኢኖቬሽን ከባቢ ሁኔታን መፍጠር በሚቻልበት ሁኔታ ላይ በእስራኤል ሀገር መክረዋል፡፡
በዚህ ወቅትም ኢትዮጵያ ቅድሚያ በምትሰጣቸው በቴክኖሎጂ የተደገፈ ግብርና፣ ጤና፣ የውሃ ሃብት አስተዳደር፣ የሃይል ልማት፣ ጥናትና ምርምር እንዲሁም
የዩኒቨርሲቲ ኢንደስትሪ ትስስር ላይ እስራኤል ያላትን የካበተ ልምድ ለኢትዮጵያ ማጋራት በምትችልባቸው ሁኔታዎች ላይ በማተኮር ተወያይተዋል፡፡
ሁለቱ ሀገራት ይህንን ስራ መስራት እንዲያስችላቸው የጋራ ኮሚቴ በማቋቋም ታህሳስ ወር ላይ ወደ ስራ መግባት የሚያስችላቸውን ምክክር ያደርጋሉ፡፡
የኢኖቬሽንና ቴክኖሎጂ ሚኒስትር ዴኤታ ጀማል በከር ኢትዮጵያ በተለይ እስራኤል በሰፊው የምትታወቅበትን በቴክኖሎጂ የተደገፈ የመስኖ ስራ ሰፊ 
ልምድ በመቅሰም ለወጣቶቿ ሰፊ የስራ እድል መፍጠር እንደምትፈልግ አብራርተዋል፡፡
25
On Jul 25, 2019 87
ቴክኖሎጂ

የትግራይ እና ባህርዳር ስታዲየሞች የካፍ ውድድሮችን እንዲያካሂዱ ጊዜያዊ ፈቃድ አገኙ
አዲስ አበባ ፣ ነሃሴ 1 ፣ 2011 (ኤፍ ቢ ሲ) የትግራይ እና ባህርዳር ስታዲየሞች የካፍ ውድድሮችን እንዲያካሂዱ ጊዜያዊ ፈቃድ ማግኘታቸውን የኢትዮጵያ እግር ኳስ ፌዴሬሽን አስታወቀ፡፡
የትግራይ፣ የሃዋሳ፣ የባህርዳር፣ የድሬዳዋ እንዲሁም በግንባታ ላይ የሚገኘው የአዲስ አበባው አደይ አበባና አንጋፋው የአዲስ አበባ ስታድየም ከደረጃ በታች መሆናቸውን ካፍ ማስታወቁ የሚታወስ ነው፡፡
ይህንንም ተከትሎ ፌዴሬሽኑ መቐለ 70 እንደርታ በካፍ ሻምፒዮንስ ሊግ እና ፋሲል ከነማ በኮንፌዴሬሽን ዋንጫ
የሚያደርጓቸውን ጨዋታዎች በትግራይ እና ባህርዳር አለም አቀፍ ስታዲየሞች ማካሄድ እንዲችሉ ጥያቄ አቅርቦ ነበር፡፡
ጥያቄውን የተመለከተው ካፍም ስታድየሞቹ የካፍ ዝቅተኛውን መስፈርት በሁለት ወራት እንዲያሟሉ በማሳሰብ የክለቦቹና 
የብሄራዊ ቡድኑ የካፍ ውድድሮች በሁለቱ ስታድየሞች እንዲካሄዱ በጊዜያዊነት ፈቅዷል፡፡
ካፍ የትግራይ እና ባህርዳር ስታዲየሞች ከዛሬ ነሃሴ 1 ቀን 2011 እስከ ጥቅምት 1 ቀን 2012 ያሉ ጊዜያትን ነው የፈቀደው፡፡
በእነዚህ ሁለት ወራት ስታድየሞቹ ያላሟሏቸውን ግብዓቶች እንዲያሟሉ እና የሌላ ስታድየም ግምገማ እንዲካሄድ ፌዴሬሽኑ እንዲጠይቅ ማሳሰቢያ ተሰጥቷል፡፡
26
On Aug 7, 2019 287
ስፖርት

በአዲስ አበባ ያለው የኤች.አይ.ቪ/ኤድስ የስርጭት መጠን 3 ነጥብ 4 በመቶ መድረሱ ተገለፀ
አዲስ አበባ፣ ሃምሌ 9፣ 2011 (ኤፍ.ቢ.ሲ) በአዲስ አበባ ያለው የኤች አይ ቪ የስርጭት መጠን 3 ነጥብ 4 በመቶ መድረሱ ተገለፀ።
የአዲስ አበባ ኤች አይ ቪ ኤድስ መከላከልና መቆጣጠር ፅ/ቤት ከአስሩም ክፍለ ከተማ እና ወረዳ ከተውጣጡ የጽህፈት ቤቱ ሰራተኞች ጋር የ2011 እቅድ አፈፃፀምን እየገመገመ ይገኛል።
በግምገማው ላይም በከተማዋ ያለው የኤች አይ ቪ/ኤድስ ስርጭ በከፍተኛ ሁኔታ መጨመሩን እና አሁን ላይም 3 ነጥብ 4 በመቶ መድረሱ ተመልክቷል።
ለዚህም በከተማዋ ያሉ አጋላጭ ቦታዎች መስፋፋት እና የስነ ምግባር ክፍተት ምክንያት መሆኑ ተነግሯል። በአለም ጤና ድርጅት መስፈርት መሰረት የኤች አይ ቪ ስርጭት ከ1 በመቶ በላይ ከሆነ ያ ሀገር በበሽታው ወረርሽኝ ውስጥ ነው።
ይህም በከተማዋ ያለው የኤች አይ ቪ ስርጭት መጠን በጣም አሳሳቢ ደረጃ ላይ መድረሱን ነው የሚያመላክተው።
በተጨማሪም በግምገማ መድረኩ የተመረጡ ወረዳዎችና ክፍለ ከተሞችም የተሰሩ ስራዎችን  እና ያጋጠሙ ችግሮችን እንዲሁም የተወሰዱ የመፍትሄ አቅጣጫዎችን አቅርበዋል፡፡
በግምገማ መድረኩ በቀጣይም የ2012ን እቅድ ለማዘጋጀት መነሻ ሀሳቦች የሚገኙበት ነው ተብሏል፡፡
በሀይማኖት እያሱ
27
On Jul 16, 2019 175
ጤና

ኢንስታግራም ተጠቃሚዎች ከተከታዮቻቸው የሚያገኙትን “ላይክ” መደበቅ ጀመረ
አዲስ አበባ፣ ሃምሌ 12፣ 2011 (ኤፍ ቢ ሲ) ኢንስታግራም ተጠቃሚዎች በመተግበሪያው ላይ በሚያሰራጯቸው ይዘቶች ላይ ከተከታዮቻቸው የሚገኛኟቸውን የመወደድ መጠን “ላይክ” መደበቅ መጀመሩን አስታውቋል።
መተግበሪያው ይህንን ያደረገው ተጠቃሚዎች በሚያሰራጯቸው ይዘቶች ዙሪያ ከተከታዮቻቸው ዘንድ የሚደርስባቸውን ጫና ለማስቀረት በማለም ነው ተብሏል።
ይህም ተጠቃሚዎች የሚሰማቸውን ሃሳብ ያለምንም ተፅዕኖ በመተግበሪያው ላይ እንዲያጋሩ የሚያስችል መሆኑ ተገልጿል።
ከዚህ ባለፈም ተጠቃሚዎቹ የሚያሰራጯቸው የተለያዩ ይዘቶች በተከታዮቻቸው ዘንድ ምን ያህል ይወደዳሉ የሚለውን ጭንቅት ያስወግዳል ነው የተባለው።
ስለሆነም መተግበሪያው በአሁኑ ወቅት ስድስት በሚሆኑ ሀገሮች ላይ ተጠቃሚዎች በሚያሰጯቸው ይዘቶች ላይ ተከታዮቻቸው 
የሚሰጡትን የመወደድ ሁኔታ የሚያሳየውን ምልክት መደበቅ መጀመሩን አስታውቋል።
ውሳኔው በአውስትራሊያ፣ ጣሊያን፣ አየርላንድ፣ ጃፓን፣ ብራዚልና ኒውዝላንድ ለሙከራ ተግባራዊ እየተደረገ ይገኛል።
ምንጭ፦www.presstv.com
28
On Jul 19, 2019 136
ቴክኖሎጂ

በሆቴልና ቱሪዝም አገልግሎት የተሰማሩ ሶስት የልማት ድርጅቶች 134 ነጥብ 1 ሚሊየን ብር አተረፉ
አዲስ አበባ ፣ ነሃሴ፣ 1 ፣ 2011 (ኤፍ ቢ ሲ) በሆቴልና ቱሪዝም አገልግሎት መስክ የተሰማሩ ሶስት የልማት ድርጅቶች 134 ነጥብ 1 ሚሊየን ብር ማተረፋቸው ተገለፀ፡፡ ድርጅቶችም የኢትዮጵያ ቱሪስት ንግድ ሥራ ድርጅት ፣ የፍል ውሃ አገልግሎት ድርጅት እና የግዮን ሆቴል ድርጅት ናቸው።
በ2011 በጀት ዓመት ባጠቃላይ 138 ነጥብ 6 ሚሊየን ለማትረፍ አቅደው የነበሩት ድርጅቶቹ፥134 ነጥብ 1 ሚሊየን ብር ማትረፍ መቻላቸውን የመንግሥት የልማት ድርጅቶች ይዞታና አስተዳደር ኤጀንሲ ኮርፖሬት ኮሙዩኒኬሽን ዳይሬክተር አቶ ወንዳፍራሽ አሰፋ ለፋና ብሮድካስቲግ ኮርፖሬት ተናግረዋል፡፡
ድርጅቶቹ ይህንን ትርፍ ማግኘት የቻሉት ካቀዱት 739 ነጥብ 77 ሚሊየን ብር ሽያጭና አገልግሎት 683 ነጥብ 55 ሚሊየን በማከናወናቸው እንደሆነ አቶ ወንዳፍራሽ ገልፀዋል፡፡ በተለይም የኢትዮጵያ ቱሪስት ንግድ ሥራ ድርጅት በ2011 በጀት ዓመት ከሽያጭና አገልግሎት 501 ሚሊየን ብር ገቢ ለማግኘት አቅዶ 469 ነጥብ 9 ሚሊየን ብር አግኝቷል ብለዋል ።፡
ይህ ገቢ ከባለፈው ተመሳሳይ ወቅት ጋር ሲነጻጸርም በ7 ነጥብ 77 በመቶ ብልጫ አለው ነው ያሉት ፡፡ በትርፍ ረገድ ደግሞ የኢትዮጵያ ቱሪስት ንግድ ሥራ ድርጅት ከታክስ በፊት ብር 75 ነጥብ 4 ሚሊየን ለማትረፍ አቅዶ ብር 75 ነጥብ 6 ሚሊየን ማትረፍ ችሏል፡፡
በውጭ ሽያጭ ረገድ ድርጅቱ በበጀት ዓመቱ 14 ነጥብ 9 ሚሊየን የአሜሪካ ዶላር ገቢ ለማግኘት አቅዶ 13 ነጥብ 3 ሚሊየን ማግኘት እንደቻለ ተጠቁሟል፡፡ ሌላው የግዮን ሆቴል ድርጅት ሲሆን ሆቴሉ በተጠናቀቀው በጀት ዓመት 86 ነጥብ 77 ሚሊየን ብር የአገልግሎት ሽያጭ በማከናወን ከታክስ በፊት 81 ነጥብ 65 ሚሊየን ብር ሽያጭ አከናውኗል ነው የተባለው፡፡
በዚህም ከታክስ በፊት ብር 33 ነጥብ 2 ሚሊየን ትርፍ ማግኘት እንደቻለ ተጠቁሟል፡፡ የፍል ውሃ አገልግሎት ድርጅትም በተመሳሳይ 152 ሚሊየን ብር የአገልግሎት ሽያጭ ለማከናወን አቅዶ 132 ሚሊየን ብር ማሳካቱን አቶ ወንዳፍራሽ ገልጸዋል።
በትርፍ ረገድ ፍልውሃ ደርጅት ከታክስ በፊት 25 ነጥብ 3 ሚሊየን ብር ማትረፍ መቻሉን ገለጸዋል።
በታሪከ አዱኛ
29
On Aug 7, 2019 283
ቢዝነስ

ስለ ጉበት በሽታ/ ሂፕታይትስ ምን ያህል ያውቃሉ…?
አዲስ አበባ፣ ሃምሌ 10፣ 2011 (ኤፍ.ቢ.ሲ) ጉበት በውስጥ አካል ክፍሎቻችን ከሚገኙት ትልቁ ነው፤ቅርጹ ወደ ሦስት ማእዘን የሚያደላ ሲሆን፥ ጥቁር ቡናማ ቀለሙ ጉበታችን ባለ ሁለት እንጥልጥሎሽ (ክፍል )ነው፡፡ በውስጡ 300 ቢሊዮን የሚደርሱ ሴሎች ያሉት ሲሆን እነርሱም በደም ቧንቧ ውስጥ ሁነኛ ስራ ያላቸው ናቸው። ሰው በህይወት ለመቆየት ወሳኝ የሆነው ጉበት፥ ምንም እንኳን 75 በመቶው ቢታመም ወይም የሆነ ክፍሉ ተቆርጦ ቢወጣ ስራውን ሳያስተጓጉል መቀጠል የሚችል የሰውነት ክፍል ነው፤ ይሁን እንጂ ስራው ቢቋረጥ የሰው ልጅ ቆሞ የመሄዱ ነገር ያበቃለታል።
የጉበት በሽታ ምንድነው? የጉበት በሽታ በእንግሊዘኛ ሂፕታይትስ (Hepatitis) በመባል ይጠራል። የጉበት በሽታ የሚከሰተው በጉበታችን ውስጥ ያሉ ሴሎች በሽታ አምጪ በሆነው ቫይረስ በሚጠቁበት ጊዜ ሲሆን፥ የአልኮል መጠጥና ሌሎች መርዛማነት ካላቸው ነገሮች እና አንዳንድ መድኃኒቶች የሚያመጧቸው የጎንዮሽ ችግሮች የጉበት በሽታ ሊከሰት ይችላል።
በቫይረስ የሚከሰተው የጉበት በሽታ ዓይነቶች ዋንኞቹ አምስት ናቸው፡፡ እነዚህም የጉበት በሽታ(ሂፕታይተስ) ኤ፣ የጉበት በሽታ (ሂፕታይተስ) ቢ ፣ የጉበት በሽታ (ሂፕታይተስ) ሲ፣ የጉበት በሽታ (ሂፕታይተስ) ዲ እና የጉበት በሽታ (ሂፕታይተስ)ኢ ተብሎ ይጠራል። የጉበት በሽታ/ሂፕታይተስ ኤ፣ ብዙ ጊዜ የሚከሰተው በንጽህና ያልተዘጋጀ ምግብ በመመገብ ወይም ንጹህ ውሃ ባለመጠጣት የሚከሰት ሲሆን፥ ንፁህ ውሃ የማያገኙና ፅዱ አካባቢ በማይኖሩ ሰዎች ዘንድ ማየቱ የተለመደ ነው። የግል የአካባቢ ንፅህና በመጠበቅ እንዲሁም ንፁህ ውሃ በመጠጣት በሽታውን መከላከል ይቻላል። የጉበት በሽታ/ ሂፕታይተስ ቢ፣ ሂፕታይተስ ቢ በበሽታው ከተያዘ ሰው ደም ወይም ከሰውነቱ ከሚወጣው ፈሳሽ ጋር ንክኪ ሲኖር የሚተላለፍ ሲሆን፥ ለምሳሌ የጉበት በሽታ ቢ ያላት እናት ልጅ በምትወልድበት ወቅት በሽታውን ወደ ህፃኑ ልታስተላልፍ ትችላለች፡፡
በተጨማሪም በጥንቃቄ ያልተያጸጉር ወይም ጺም በጋራ ምላጭ ወይም መሳሪያ የሚጠቀሙ፣የጋራ የጥርስ ብሩሽ፣የልቅ የግብረ ስጋ ግንኙነት የሚያደርጉ ሰዎች የጉበት በሽታ ቢ በቀላሉ ያገኛቸዋል። በሽታውን በክትባት መከላከል የሚቻል ሲሆን፥ በተጨማሪም ምላጭ፣ የጥርስ ብሩሽ፣ የጥፍር መቁረጫዎችን ከሌሎቸሰ ዎች ጋር በጋራ ባለመጠቀም በሽታውን መከላከል ይቻላል። ለበሽታው ተጋላጭ የሆኑሰዎች ክትባቱን ቢወስዱ ይመረጣል፤ በተጨማሪም የጉበት በሽታ ቢ ያለባቸው እናቶች የተወለዱ ህፃናትም ወዲያው እንደተወለዱ በ12 ሰዓታት ውስጥ መከተብ አለባቸው፤ ይህም በሽታው ወደ ህፃኑ እንዳይተላለፍ ያደርጋል።
የጉበት በሽታ/ሂፕታይተስ ሲ፣ ሂፕታይተስ ሲ በቀጥታ ደም ለደም ንክኪ ሲኖር የሚተላለፍ ሲሆን፥ በግብረ ስጋ ግንኙነትም ወቅት የደም ንክኪ ካላቸው በሽታው ይከሰታል። እስካሁን ክትባት ያልተገኘለት ሂፕታይተስ ሲ ዋናው መከላከያ መንገድ ለበሽታው የሚያጋልጡ ነገሮችን ማስወገድ ነው አንዱ ሲሆን፥ በበሽታው ከተያዙ ሰዎች ጋር በጋራ የምንጠቀምባቸውን ማንኛውም ነገር ማቆም መፍትሄ ይሆናል፡፡
የጉበት በሽታ/ሂፕታይተስ ዲ፣ የጉበት በሽታ ዲ የሚባለው በቀጥታ የጉበት በሽታ ቫይረስ በተበከለ ደም አማካኝነት የሚተላለፍ ሲሆን፥ ይህ በሽታ የሚታየው በጉበት በሽታ ቢ ለተያዘ ብቻ ነው፡፡ የግል መጠቀሚያ የሆኑትን የጥርስ ብሩሽ፣ የፂም መላጫ መሳሪያዎችን፣ የጥፍር መቁረጫ ቁሳቁሶችን በጋራ አለመጠቀም እንደ ሁነኛ ቅድመ መከላከያ ተደርጎ ይወሰዳል።
የጉበት በሽታ/ሂፕታይተስ ኢ፣ ይህ በሽታ ዋናው መተላለፊያው መንገድ በጉበት በሽታ የታመመ ሰው ዓይነ ምድር የተበከለ ውሃ በመጠጣት ወይም ምግብ በመመገብ ነው፡፡ መከላከያውም የራስንና የአካባቢን ንጽህና መጠበቅ ነው፤ በተለይ ንጽህናው ካልተጠበቀ ቦታ የሚመጣን ውሃ ፈጽሞ አለመጣት ራስን ከጉበት በሽታ ማዳን እንደሆነ ማወቅ ይገባል።
ምንጭ፦ sphmmc
30
On Jul 17, 2019 756
ጤና

ሳምሰግ ታጣፊ ስልኩ ለሽያጭ ዝግጁ መሆኑን ገለፀ
አዲስ አበባ ፣ ሃምሌ 18 ፣ 2011 (ኤፍ ቢ ሲ) የሳምሰንግ የመጀመሪያው ታጣፊ ስልክ  በመስከረም 
ወር ለሽያጭ እንደሚቀርብ ኩባንያው አስታወቀ፡፡
ታጣፊ የሳምሰንግ ስልክ ባለፈው ሚያዚያ ወር ላይ ለሽጭ ለማቅረብ ዝግጅት ተጠናቆ የነበረ ሲሆን የስክሪን 
ችግር በማጋጠሙ ወደ ገቢያ ሊቀርብበት የነበረው ጊዜ መራዘሙ የሚታወስ ነው፡፡
በተመረጡ ገቢያዎች በ2 ሺህ የአሜሪካ ዶላር ለሽያጭ የሚቀርበው ታጣፊ ስልክ ማሻሻያዎች እንደተደረጉለት ነው ያስታወቀው፡፡
ሳምሰንግ ታጣፊ ስልኩን  ከተፎካካሪዎቹ ቀድሞ ለገቢያ ለማቅረብ ከፍተኛ ጥረት ሲያደርግ እንደቆየ ነው የተነገረው፡፡
ኩባንያው በታጣፊው ስልክ ላይ የዲዛይን ግምገማ፣ አስፈላጊ ማሻሻያዎችን እና እና ተደጋጋሚ ፍተሻዎችን እንዳደረገም አስታውቋል፡፡
በታጣፊው ስልኩ  ላይ ተጨማሪ የመከላከያ ሽፋን የተደረገለት ሲሆን የስልኩ ማጠፊያ አካልን የማጠናከር ስራ እንደተከናወነ ተነግሯል፡፡
31
On Jul 25, 2019 189
ቴክኖሎጂ

ኢትዮጵያ ለ2022ቱ የዓለም ዋንጫ በቅድመ ማጣሪያ ከሌሶቶ ጋር ትጫወታለች
አዲስ አበባ ፣ ሃምሌ 22 ፣ 2011 (ኤፍ ቢ ሲ) ኢትዮጵያ ለ2022ቱ የዓለም ዋንጫ በቅድመ 
ማጣሪያ ጨዋታ ከሌሶቶ ጋር ትጫወታለች።
በኳታር አስተናጋጅነት ለሚካሄደው የዓለም ዋንጫ በአፍሪካ ዞን በምድብ ማጣሪያ ጨዋታዎች 
ለመሳተፍ ዋልያዎቹ ከሌሶቶ ጋር የሚጫወቱ ይሆናል።
ሶማሊያ ከ ዚምባቡዌ፣ ኤርትራ ከ ናሚቢያ፣ ብሩንዲ ከ ታንዛኒያ፣ ጂቡቲ ከ ኢስዋቲኒ፣ ቦትስዋና ከ ማላዊ፣ 
ጋምቢያ ከ አንጎላ ሌሎች የቅድመ ማጣሪያ ጨዋታዎች ናቸው።
ላይቤሪያ ከ ሴራሊዮን፣ ሞሪሺየስ ከ ሞዛምቢክ፣ ሳኦ ቶሜ ፕሪንሲፔ ከ ጊኒ ቢሳው፣ ደቡብ ሱዳን ከ ኢኳቶሪያል ጊኒ፣ 
ኮሞሮስ ከ ቶጎ፣ ቻድ ከ ሱዳን እንዲሁም ሲሼልስ ከርዋንዳ በቅድመ ማጣሪያ ይገናኛሉ።
32
On Jul 29, 2019 379
ስፖርት

ደረቅ ቆሻሻን ወደ ተፈጥሮ ማዳበሪያነት የሚለውጥ የፈጠራ ውጤት ይፋ ተደረገ
አዳማ ኢዜአ/ ነሕሴ 08/2011 ደረቅ ቆሻሻን ወደ ተፈጥሮ ማዳበሪያና የእንስሳት መኖ ለመለወጥ የሚያስችል የፈጠራ ቴክኖሎጂ እውን ማድረጉን የአዳማ ፖሊ ቴክኒክ ኮሌጅ ገለጸ።
የኮሌጁ ዲን አቶ ተሻለ ዱጉማ እንደገለጹት ቴክኖሎጂው በከተሞች የሚታየውን የደረቅ ቆሻሻ አያያዝ ችግር  ሙሉ በሙሉ ጥቅም ላይ ለማዋል የሚያስችል ነው 
ከፈጠራው ባለቤት ጋር በመሆን  እውን የተደረገው ቴክኖሎጂ ለተጠቃሚው ህብረተሰብ ለማስተላለፍ የዲዛይንና የማምረት አቅም ማሻሻያ በማድረግ ላይ እንገኛለን ብለዋል።
ባለፈው የበጀት ዓመት ኮሌጁ ማህበራዊና ኢኮኖሚያዊ ልማትን ለማፋጠን የሚረዱ 28 የተለያዩ ቴክኖሎጂዎችን በምርምር በማውጣት ለጥቃቅንና አነስተኛ እንተርፕራይዞች ማስተላለፉን አመልክተዋል።
በተያዘው አዲሱ የበጀት ዓመትም 30 አዳዲስ ቴክኖሎጂዎችን በምርምር ተለይተውና ፕሮጄክት ተቀርጾላቸው ተግባራዊ እንዲደረጉ ዝግጅት ተደርጓል ።
የፈጠራው ባለቤት አቶ ዳምጠው ገመቹ በበኩላቸው ቴክኖሎጂውን ለመፍጠር ያነሳሳቸው በአዳማ ከተማ የሚታየውን  የደረቅ ቆሻሻ አያያዝ ችግር ዘላቂ መፍትሄ እንዲያገኝ በማሰብ ነው ብለዋል።
በሙያቸው ጠበቃና የህግ ሰው የሆኑት አቶ ደምጠው ባላቸው ልዩ ተሰጥኦ ለአዳማ ፖሊቴክኒክ ኮሌጅ የፕሮጄክቱን ዲዛይን በማቅረብ  እውን ማድረግ መቻላቸውን ተናግረዋል ።
ቴክኖሎጂው በሰዓት እስከ ሶስት ኩንታል ደረቅ ቆሻሻ በመፍጨት ወደ ተፈጥሮ ማዳበሪያና የእንስሳት መኖ የመለወጥ አቅም ያለው መሆኑንም አመልክተዋል።
33
ነሕሴ 08/2011 
ቴክኖሎጂ

በኢትዮጵያ ባለፉት 20 ዓመታት የነበረውን የዴሞክራሲና የፖለቲካ ሁኔታ የሚያሳይ ዘጋቢ ፊልም እየተዘጋጀ ነው
ነሐሴ 2/ 2011 በኢትዮጵያ ባለፉት 20 ዓመታት የነበረውን የዴሞክራሲና የፖለቲካ ሁኔታ የሚያሳይ ዘጋቢ ፊልም የጥናት ውጤትን መሰረት አድርጎ በዝግጅት ላይ ይገኛል።
በኢትዮጰያ ስራ አመራር ኢንስቲትዩት በኩል ባለፉት 20 ዓመታት በአገሪቷ የነበረውን የዴሞክራሲና የፖለቲካ ሁኔታ አስመልክቶ የተደረገው የጥናት ውጤት ወደ አጭር ዘጋቢ ፊልም ተቀይሮ እየተዘጋጀ መሆኑን የፊልሙ አዘጋጅ ለኢዜአ ገልጻለች።
ዘጋቢ ፊልሙ በቀጣዮቹ ሁለት ወራት ተጠናቆ ለህብረተሰቡ ይፋ ይሆናል።
የፊልም ባለሙያዋ አርሴማ ወርቁ አብዛኞቹ የፊልም ባለሙያዎችን ለሚሰሯቸው የፊልም ጽሁፎችን የሚያጠናክሩ ጥናታዊ ጽሁፎችን ለማግኘት ይቸገራሉ ብላለች።
በተለይም የህብረተሰቡን ፍላጎት የሚያረኩና የዕለት ተዕለት ኑሮውን የሚያስቃኙ የፊልም ሀሳቦች በጥናት መደገፋቸው ፊልሙ የታለመለትን ዓላማ እንዲመታ ያስችለዋል።
የጥናት ውጤቶች በህትመት መልክ ብቻ ከሚቀመጡ ሰዎች በቀላሉ ሊያገኙትና ሊረዱት በሚችሉት መልኩ በዘጋቢ ፊልም መዘጋጀታቸው ብዙውን የህብረተሰብ ክፍል ተደራሽ ለማድረግ ይረዳል ብላለች።
የፊልሙ ዝግጅት ከጥናቱ እኩል መጀመሩን ያነሳችው ባለሙያዋ በአሁን ጊዜ የፊልም ጽሁፉ ተጠናቆ ለቀረጻ ዝግጅት እየተደረገ መሆኑን አስታውቃለች።
እንደ ባለሙያዋ ገለጻ፣ በአገሪቷ የሚደረጉ ጥናቶችን ወደ ኪነ-ጥበብ ስራዎች ለመቀየር የሚደረገው ድጋፍ አነስተኛ በመሆኑ አብዛኛው ባለሙያ በራሱ የሚያፈልቀውን ሀሳብ ብቻ ለመስራት ይገደዳል።
34
ነሐሴ 2/ 2011
ፖለቲካ

የከፍተኛ ትምህርት መግቢያ ውጤት ይፋ ሆነ
ነሐሴ 7/2011 አገር አቀፍ የትምህርት ምዘና እና ፈተናዎች ኤጀንሲ የከፍተኛ ትምህርት መግቢያ የፈተና ውጤትን ይፋ አደረገ።
የኤጀንሲው ዋና ዳይሬክተር አቶ አርአያ ገብረእግዚያብሄር እንደገለጹት፤ ተፈታኝ ተማሪዎች ውጤታቸውን በኤጀንሲው ድረ-ገጽ  app.neaea.gov.et በመግባት ማወቅ ይችላሉ።
የመፈተኛ ቁጥራቸውን አድሚሸን በሚለው ሳጥንውስጥ በማስገባት ውጤታቸውን  መመልከት ይችላሉ ብለዋል።
በሞባይል አጭር የፅሁፍ መለእክት (SMS) 8181 id በማለት  የሚያዩበት አማራጭ መመቻቸቱንም ገልጸዋል።
በ2011 ዓ.ም የትምህረት ዘመን 319 ሺህ 264 ተማሪዎች የ12ኛ ክፍል መልቀቂያ ብሄራዊ ፈተና የወሰዱ ሲሆን 59 ተማሪዎች ከ600 መቶ በላይ ውጤት አስመዝግበዋል።
የዘንድሮው ውጤት ካለፉት ዓመት ጋር ሲነፃፀር መካከለኛ ደረጃ ላይ የተቀመጠ  ሲሆን ከ50 በመቶ በላይ ያመጡ ተማሪዎች 48 ነጥብ 59 በመቶ ናቸው።
በፈተና ስነ ስርአት ጥሰት ምክንያት በቀረበባቸው ሪፖርት የ68 ተማሪዎች ውጤት መሰረዙንም አቶ አርአያ ገልጸዋል።
ከአራት ክልሎች (አማራ፣ ኦሮሚያ፣ ደቡብና ቤኒሻንጉል) የ864 ተማሪዎች ውጤት ለተጨማሪ ማጣራት እንዲያዝ ተደርጓል።
35
ነሐሴ 7/2011
ትምህርት

የኢትዮጵያና የአሜሪካ የደህንነት ተቋማት ሽብርተኝነትን በጋራ ለመከላከል ተፈራረሙ
አዲስ አበባ  (ኢዜአ) ነሐሴ 8/2011 የኢትዮጵያና የአሜሪካ የደህንነት ተቋማት በዓለም አቀፍ ደረጃ እየተወሳሰበ የመጣውን ሽብርተኝነት በጋራ ለመከላከል የሚያስችል የመግባቢያ ስምምነት ተፈራርመዋል፡፡
ስምምነቱን የፈረሙት የብሔራዊ የመረጃና ደህንነት አገልግሎት ዋና ዳይሬክተር ጀነራል ኮሚሽነር ደመላሽ ገብረሚካኤል እንዳሉት፤ አልሸባብ፣ አልቃይዳና አይ ኤስ የኢትዮጵያን ብሔራዊ ደህንነት አደጋ ላይ ለመጣል በተለያዩ ወቅቶች ሙከራ አድርገዋል።
ነገር ግን የአገሪቱ የጸጥታ ሃይል ተደራጅተው በነበሩ ሽብርተኞች ላይ ስኬታማ እርምጃ በመውሰድ ከአገሪቱ አልፎ በአፍሪካ ቀንድ ሰላምና መረጋጋት እንዲሰፍን ትልቅ አስተዋጽኦ ማበርከቱን ጀነራል ኮሚሽነር ደመላሽ ገልጸዋል።
ኢትዮያጵያ ሽብርተኝነትን በብቃት ለመከላከል ከሌሎች አገሮች ጋር ለመሥራት ሁልጊዜ ዝግጁ መሆኗን ጠቅሰው፤ በተለይ ጠንካራ አጋር ከሆነችው አሜሪካ ጋር ሽብርተኝነትን በዓለም አቀፍና በቀጣናው ደረጃ ለመከላከል ስምምነት ላይ በመድረሷ የፀረ-ሽብር እንቅስቃሴውን ውጤታማ እንደሚያደርገው አመልክተዋል።
የአሜሪካ የፌዴራልየምርመራ ቢሮ (ኤፍ ቢ አይ) ረዳት ዳይሬክተር እና የሽብርተኝነት ማጣሪያ ማዕከል ዳይሬክተር ቻርለስ ኬብል በበኩላቸው በስምምነቱ መሠረት ሁለቱ የደህንነት ተቋማት ሽብርተኞችን በተመለከተ ቴክኒካዊ መረጃዎችን እንደሚለዋወጡ ገልጸዋል።
የመረጃ መለዋወጡ ኢትዮጵያና አሜሪካ ለሽብር ጥቃት የመጋለጥ ዕድላቸውን እንደሚቀንሰውና ለአፍሪካ ቀንድ ቀጣና ሰላም የጎላ ጠቀሜታ እንዳለው ገልጸዋል፡፡
በተጨማሪም ስምምነቱ ሁለቱ አገሮች በአልሸባብ፣ በአልቃይዳና በአይ ኤስ አማካኝነት በአፍሪካ ቀንድ የሚደቅኑትን የሽብር ስጋቶችን በመተንተንና በመተንበይ በሽብር ጥቃት የተነሳ በህዝብ ላይ ከፍተኛ ጉዳት እንዳይደርስ አስቀድሞ የመከላከል እርምጃ እንዲወሰዱ የሚያግዛቸው መሆኑን ተናግረዋል።
ስምምነቱ በተለይም ደግሞ የአፍሪካ መዲና እና የአለም አቀፍ ተቋማት የዲፕሎማሲ ማዕከል የሆነችው አዲስ አበባን እና በሚሊዮኖች የሚቆጠሩ ተጓዦች የሚያስተናግደው የኢትዮጵያ አየር መንገድ ከሽብር ጥቃት ነጻ እንዲሆኑ ዋስትና የሚሰጥ ነው፡፡
36
ነሐሴ 8/2011
ፖለቲካ

በመግባቢያ ስምምነቱ መሰረት የሁለቱ አገሮች የደህንነት ተቋማት ሽብርተኞች በስውር ከአገር አገር የሚያደርጉትን እንቅስቃሴ መቆጣጠር የሚያስችል በቴክኖሎጂ የታገዘ የመረጃ ልውውጥ ያደርጋሉ፡፡
በዚሁ መሰረትም በዛሬው እለት የሁለቱ አገራት የቴክኒክ ቡድን በጋራ ስራ መጀመሩን ከብሄራዊ የመረጃና ደህንነት አገልግሎት ያገኘነው መረጃ ያመለክታል፡፡
ቻይና በትምህርት ዘርፍ ከአፍሪካ ጋር የምታደርገውን ትብብር አጠናከራ ትቀጥላለች – በኢትዮጵያ ቻይና አምባሳደር
ነሐሴ 7/2011  የቻይና መንግስት ኢትዮጵያን ጨምሮ ከአፍሪካ አገራት ጋር በትምህርት ልማት ዘርፍ ያለውን የትብብር ግንኙነት አጠናክሮ እንደሚቀጥል በኢትዮጵያ የቻይና አምባሳደር ተናገሩ።
በአሁኑ ወቅት 600 ኢትዮጵያውያን የሁለተኛና ሶሰተኛ ዲግሪ ትምህርታቸውን በቻይና  የተለያዩ ከፍተኛ የትምህርት ተቋማት እየተከታተሉ ነው።
ቻይና ለአፍሪካ አገራት ነፃ የትምህርት እድል በመስጠት በስፋት ትሰራለች።አገሪቱ ነጻ የትምህርት መርሃ ግብሩን የጀመረችው እ.ኤ.አ ከ1956 ጀምሮ ሲሆን ቁጥሩ በየአመቱ እያደገ መጥቷል። 
በተለይም እ.ኤ.አ ከ2015 ጀምሮ ቻይና በየአመቱ ለ10 ሺህ አፍሪካዎያን ነጻ የትምህርት ዕድል እየሰጠች ትገኛለች።
መረጃዎች እንደሚጠቁሙት ከ400 በላይ ኢትዮጵያውያንም በየዓመቱ የዚህ ዕድል ተጠቃሚ በመሆን ላይ ናቸው።
በዚሁ መርሃ ግብር መሰረት እንደ አውሮፓ አቆጣጠር በ2019/2020 በቻይና ነጻ የትምህርት ዕድል ላገኙ ኢትዮጵያውያን የተዘጋጀ የሽኝት መርሃ ግብር ዛሬ በአዲስ አበባ ተካሂዷል።
37
ነሐሴ 7/2011
ትምህርት

ለሰላም እኩል ዋጋ ከፍለን የሚገኘውን ትርፍ እኩል እንካፈል-ረ/ፕሮፌሰር ምህረቱ ሻንቆ
ነሐሴ 9/2011 ለሰላም እኩል ዋጋ ከፍለን የሚገኘውን ትርፍ እኩል መካፈል መቻል ይጠበቅብናል ሲሉ ረዳት ፕሮፌሰር ምህረቱ ሻንቆ ተናገሩ።
ከኢትዮጵያ ሁሉም ክልሎችና ከሁለቱ ከተማ አስተዳደሮች የተውጣጡ በርካታ ወጣቶች ስለ አንድነትና ሰላም በተዘጋጀው ኮንፍረንስ ላይ በመምከር ላይ ናቸው።
ኮንፍረንሱ በሰላም ሚኒስቴርና በኢትዮጵያ ወጣቶች ፌዴሬሽን ትብብር የተዘጋጀ ሲሆን የኢትዮጵያውያን የሰላም እሴቶችንና አንድነትን ለማጠናከር ከመግባባት ላይ ለመድረስ ያለመ ነው።
በመድረኩም ረዳት ፕሮፌሰር ምህረቱ ሻንቆ ንግግር እንዲያደርጉ የተጋበዙ ሲሆን “የዛሬዋን ኢትዮጵያን ለማሳደግ ሌላ ትውልድ፣ ሌላ አጋጣሚና ሌላ ጊዜ መጠበቅ አይጠይቅም ” ሲሉ ተናግረዋል።
ለዚህም በአሁኑ ወቅት የኢትዮጵያ አንገብጋቢ ጉዳይ ሰላምና አንድነትን ማረጋገጥ መሆኑን አውስተው ያንን ለማረጋገጥ ከአሁኑ መስራት እንደሚገባ ተናግረዋል።
ለዚህም ቀደም ብለው የነበሩ የመከባበር፣ የአንድነት፣ የመተሳሰብና አብሮ የመኖር የሰላም እሴቶችን ከማስጠበቅ አልፎ ማስቀጠል የሁሉም ዜጋ ሃላፊነት መሆኑንም ተናግረዋል።
የሰላም እሴቶቹ እንዲጎለብቱም እኩል ዋጋ ከፍለን ከሰላም የሚገኘውን ትርፍ እኩል ለመካፈል መነሳት ይኖርብናል ሲሉ መልዕክት አስተላልፈዋል ረዳት ፕሮፌሰር ምህረቱ።
የሰላም ሚኒስትር ዴኤታ ወይዘሮ አልማዝ መኮንን በበኩላቸው ኢትዮጵያ የሰላም ባለቤት እንድትሆን ወጣቱ “ባለ ዕዳም ባለ አደራም” ነው ሲሉ ተናግረዋል።
38
ነሐሴ 9/2011
ፖለቲካ

ምርምሮችና አዳዲስ ሃሳቦች በማኅበረሰቡ መመራት እንዲችሉ ሆነው መቀረጽ አለባቸው
ሀምሌ 23/2011 በከፍተኛ  የትምህርት ተቋማት የሚሰጡ ማኅበረሰብ  አቀፍ አገልግሎቶች በማኅበረሰቡ መመራትና መተዳደር እንዲችሉ ተደርገው መቀረጽ እንዳለባቸው የሳይንስና ከፍተኛ ትምህርት ሚኒስቴር አስገነዘበ።
“በኢትዮጵያ ማኅበረሰብ አቀፍ አገልግሎት መስጠት ይቻላል” በሚል መሪ ሃሳብ የሚካሄድ የሁለት ቀናት ውይይት ዛሬ ተጀምሯል።
የሚኒስቴሩ የምርምና አካዳሚ ጉዳዮች ዋና ዳይሬክተር ዶክተር ኤባ ሚጀና እንደተናገሩት በዩኒቨርሲቲዎች የሚሰሩ ምርምሮችና አዳዲስ ሃሳቦች ማህበረሰቡ በባለቤትነት እንዲመራቸውና ወደ ተግባር እንዲለወጡ በስራው ተሳታፊ ማድረግ ይገባል።
በአገሪቱ አሁን ባለው አካሄድ ከዩኒቨርሲቲዎች የሚወጡ ምርምሮችም ይሁን አገልግሎቶች ህብረተሰቡ ስለማይሳተፍባቸው የሚፈለገውን ውጤት ‘እያመጡ አይደለም’ ብለዋል።
በዩኒቨርሲቲ መምህራንና ተማሪዎች በሚወጡ ምርምሮችና አገልግሎቶች ላይ ማህበረሰቡ ከእቅድ ጀምሮ እኩል ተሳታፊ መሆን አለበት ነው ያሉት።
በአገሪቱ  ወጪ ተደርጎባቸው የሚሰሩ ጥናትና ምርምሮችም ከመደርደሪያ ወርደው የህብረተሰቡን ኢኮኖሚያዊና ማህበራዊ ችግሮች መፍታት እንዳለባቸው ተናግረዋል።
እንደ ዳይሬክተሩ ገለጻ በከፍተኛ ትምህርት ተቋማት በሚሰጡ ማህበረሰብ አቀፍ ግልጋሎቶች የሰጪና የተቀባይ አይነት አሰራር ሊኖር አይገባም።
ይህ ቅንጅት ችግሮች በአካባቢው ህብረተሰብ በሚገባ ተለይተው መፍትሄ እንዲያገኙና አጥኚዎችም ለችግሮቹ የተሻለ መፍትሄ እንዲሰጡ እንደሚያግዝም አክለዋል።
39
ሀምሌ 23/2011
ትምህርት

ለሰላም እኩል ዋጋ ከፍለን የሚገኘውን ትርፍ እኩል እንካፈል-ረ/ፕሮፌሰር ምህረቱ ሻንቆ
ነሐሴ 9/2011 ለሰላም እኩል ዋጋ ከፍለን የሚገኘውን ትርፍ እኩል መካፈል መቻል ይጠበቅብናል ሲሉ ረዳት ፕሮፌሰር ምህረቱ ሻንቆ ተናገሩ።
ከኢትዮጵያ ሁሉም ክልሎችና ከሁለቱ ከተማ አስተዳደሮች የተውጣጡ በርካታ ወጣቶች ስለ አንድነትና ሰላም በተዘጋጀው ኮንፍረንስ ላይ በመምከር ላይ ናቸው።
ኮንፍረንሱ በሰላም ሚኒስቴርና በኢትዮጵያ ወጣቶች ፌዴሬሽን ትብብር የተዘጋጀ ሲሆን የኢትዮጵያውያን የሰላም እሴቶችንና አንድነትን ለማጠናከር ከመግባባት ላይ ለመድረስ ያለመ ነው።
በመድረኩም ረዳት ፕሮፌሰር ምህረቱ ሻንቆ ንግግር እንዲያደርጉ የተጋበዙ ሲሆን “የዛሬዋን ኢትዮጵያን ለማሳደግ ሌላ ትውልድ፣ ሌላ አጋጣሚና ሌላ ጊዜ መጠበቅ አይጠይቅም ” ሲሉ ተናግረዋል።
ለዚህም በአሁኑ ወቅት የኢትዮጵያ አንገብጋቢ ጉዳይ ሰላምና አንድነትን ማረጋገጥ መሆኑን አውስተው ያንን ለማረጋገጥ ከአሁኑ መስራት እንደሚገባ ተናግረዋል።
ለዚህም ቀደም ብለው የነበሩ የመከባበር፣ የአንድነት፣ የመተሳሰብና አብሮ የመኖር የሰላም እሴቶችን ከማስጠበቅ አልፎ ማስቀጠል የሁሉም ዜጋ ሃላፊነት መሆኑንም ተናግረዋል።
የሰላም እሴቶቹ እንዲጎለብቱም እኩል ዋጋ ከፍለን ከሰላም የሚገኘውን ትርፍ እኩል ለመካፈል መነሳት ይኖርብናል ሲሉ መልዕክት አስተላልፈዋል ረዳት ፕሮፌሰር ምህረቱ።
የሰላም ሚኒስትር ዴኤታ ወይዘሮ አልማዝ መኮንን በበኩላቸው ኢትዮጵያ የሰላም ባለቤት እንድትሆን ወጣቱ “ባለ ዕዳም ባለ አደራም” ነው ሲሉ ተናግረዋል።
40
ነሐሴ 9/2011
ፖለቲካ

በኢትዮጵያ የቴክኒክና ሙያ ተቋማትና የኢንዱስትሪዎች ትስስር የሚጠበቀው ደረጃ ላይ አልደረሰም
ሀምሌ 23/2011 (ኢዜአ) በኢትዮጵያ የቴክኒክና ሙያ ተቋማትና የኢንዱስትሪዎች ትስስር የሚጠበቀው ደረጃ ላይ አለመድረሱን የሳይንስና ከፍተኛ ትምህርት ሚኒስቴር ገለጸ።
ሰልጣኞች የተማሩትን ወደ ተግባር ይቀይሩ ዘንድ ኢንዱስትሪዎች በእኔነት ስሜት ሊያስተናግዱ እንደሚገባ ነው ሚኒስቴሩ ጥሪ ያቀረበው። ሁለተኛው ዓለም አቀፍ የቴክኒክና ሙያ ልማት ጉባኤ በተባበሩት መንግሥታት ድርጅት የአፍሪካ ኢኮኖሚ ኮሚሽን እየተካሄደ ነው።
ጉባኤው በቴክኒክና ሙያ ዘርፍ ኢትዮጵያ ያለችበት ደረጃ የሚዳስስ ሲሆን ያሉት ችግሮች ምንድን ናቸው? ዓለም አቀፍ ተሞክሮዎች ምን ይመስላሉ? እንዲሁም በቀጣይ ምን ይደረግ የሚሉት ደግሞ የትኩረት አጀንዳዎች ናቸው።
ምሁራን፣ ዘርፉን የሚመሩ ኃላፊዎች፣ የግሉ ዘርፍና ባለድርሻ አካላት በጉባኤው ላይ እየተሳተፉ ነው። ሚኒስትሯ ፕሮፌሰር ሂሩት ወልደማሪያም በዚሁ ወቅት እንዳሉት፤ ቴክኒክና ሙያ የአገሪቷ ኢኮኖሚ ምንጭ እንዲሆን ማድረግ ትኩረት ሊሰጠው የሚገባው ጉዳይ ነው።
ለዚህም ወደ ዘመናዊነት ሊሸጋገር ይገባል ነው ያሉት ፕሮፌሰሯ። ዘመኑ የቴክኖሎጂ አብዮት የፈነዳበት መሆኑን ጠቅሰው ቴክኖሎጂን በመጠቀም ዘርፉን ወደ ተሻለ ደረጃ ለማሸጋገር መስራት እንደሚጠይቅም አንስተዋል።
ያለውን የስራ ገበያ የሚመጥን ሰልጣኝ ማፍራትና በራሱ ስራ የሚፈጥር ተማሪን በመፍጠር በኩል በርከት ያሉ ችግሮች መኖራቸውንም  ይናገራሉ ሚኒስትሯ ።
ጀርመንን የመሳሰሉ ያደጉ አገራት ከቴክኒክና ሙያ ብዙ መጠቀማቸውን ገልጸው ኢትዮጵያም እንደዚህ ዓይነት የተሞክሮና የልምድ ልውውጥ መድረክ ላይ መሳተፏ ለችግሮቿ  መፍትሄ ለማፈላለግ አይነተኛ ሚና አለው ሲሉም ተደምጠዋል።
የቴክኒክና ሙያና  የኢንዱስትሪዎች ትስስር በጠንካራ መሰረት ላይ ካልተገነባ ውጤታማ መሆን እንዳማይቻል የሚገልጹት ፕሮፌሰር ሂሩት፤ አሁን ላይ ትስስሩ የሚፈለገው ደረጃ መድረስ አለማቻሉንም አልሸሸጉም።
41
ሀምሌ 23/2011
ትምህርት

ሚኒስቴሩ ለአገር ሰላምና ደህንነት ወጣቶች በጋራ እንዲሰሩ ጥሪ አቀረበ
ነሐሴ 7/2011 በኢትዮጵያ ወጣቶች ሰላምና አንድነትን በማስጠበቅ ለእድገትና በልፅግና በጋራ እንዲሰሩ የሴቶች፣ ህጻናትና ወጣቶች ጉዳይ ሚኒስቴር ጥሪ አቀረበ።
የዓለም የወጣቶች ቀን በዓለም ለ20ኛ በኢትዮጵያ ደግሞ ለ14ኛ ጊዜ የተከበረ ሲሆን የወጣቶች የንቅናቄ መድረክም ተካሂዷል።
መድርኩ በአገሪቷ የሚወጡ ፖለሲዎች፣ ስትራቴጂዎችና አሰራሮች ወጣቶችን ምን ያህል እየጠቀሙ ነው?፣ ምን ችግሮች አሉ የሚሉትና ሌሎች ጉዳዮች ተዳሰው መፍትሄ የሚፈልቅበትነው።
የሴቶች፣ ህጻናትና ወጣቶች ጉዳይ ሚኒስትር የዓለም ጸጋይ እንደተናሩት፤ወጣቶች የአገርን ሠላምና አንድነት በማስጠበቅ እድገትና በልፅግና ለማምጣት መስራት አለባቸው።
ወጣቶች በአገሪቷ የተፈጠሩ መልካም ዕድሎችን በመጠቀም ለትውልድ የሚሸጋገር ሥራ በመስራት የዜግነት አሻራቸውን ማሳረፍ አለባቸው ብለዋል።
ለአገሪቷ ገንቢ ሚና እንድኖራቸው በእውቀት፣ በክህሎትና ስነ ምግባር መታነፅ አለባቸው ያሉት ሚኒስትሯ ለዚህም ባለድርሻ አካላት ትኩረት ሰጥተው እንዲሰሩ ጠይቀዋል።
ወጣቶች የዜግነት ግዴታቸውን እንዲወጡ ለማስቻል መንግስት የመደገፍን ስራውን አጠናክሮ እንደሚቀጥልም አረጋግጠዋል።
የኢትዮጵያ ወጣቶች ፌደሬሽን ዋና ፀሀፊ ወጣት ኤርሚያስ ማቲዎስ እንደሚለው ኢትዮጵያ በጋራ መስራትና መደማመጥን የምትሻበት ወቅት ላይ ትገኛለች።
42
ነሐሴ 7/2011
ፖለቲካ

ተመራቂዎች ያስተማራቸውን ህዝብና ሀገራቸውን በቅንነትና በታማኝነት ማገልገል አለባቸው—ፕሮፌሰር ሂሩት ወልደማርያም
ሐምሌ 13/2011 ተመራቂ ተማሪዎች ያስተማራቸውን ህዝብና ሀገራቸውን በቅንነትና በታማኝነት ማገልገል እንዳለባቸው የሳይንስና ከፍተኛ ትምህርት ተቋም ሚኒስትር ፕሮፌሰር ሂሩት ወልደማርያም አሳሰቡ ።
የሚዛን ቴፒ ዩኒቨርስቲ በቅድመና ድህረ ምረቃ ፕሮግራሞች ያስተማራቸው 1ሺህ 495 ተማሪዎች ዛሬ አስመርቋል።
በምርቃው ስነስዓት ወቅት በክብር እንግድነት የተገኙት ሚኒስትሯ  እንዳሉት መንግስት ለትምህርት ልማት ከፍተኛ ትኩረት ሰጥቶና ሰፊ ሀብት መድቦ እየሰራ ይገኛል ።
በዚያው ልክ ተመራቂ ተማሪዎችም ሀገራቸውንና ህዝባቸውን በቅንነት በማገልገል ኃላፊነታቸውን በቅንነት ሊወጡ እንደሚገባ አሳስበዋል ።
የትምህርት ዘርፍ ተግዳሮት ሆኖ የቆየው የትምህርት ጥራትን ለማረጋገጥ በአዲሱ የትምህርት ፍኖተ ካርታ በርካታ የማሻሻያ ተግባራትን እየተከናወነ መሆኑን አስረድተዋል ።
የሚዛን ቴፒ ዩኒቨርሲቲ ፕሬዚዳንት ዶክተር ፋሪስ ደሊል በበኩላችው ” ዩኒቨርሲቲው ብቁ የሰው ኃይል በማፍራት ረገድ ሀገራዊ ኃላፊነቱን እየተወጣ ይገኛል “ብለዋል።
እንደ ዶክተር ፋሪስ በ1999 ዓ.ም በሦስት የትምህርት ክፍል የመማር ማስተማር ሥራውን የጀመረው ዩኒቨርሲቲው በአሁኑ ወቅት በስድስት  የድህረ ምረቃና በ42 የቅድመ ምረቃ ፕሮግራሞች በማስተማር ላይ ይገኛል።
ተመራቂዎቹ በንድፈ ሀሳብና በተግባር የቀሰሙትን ዕውቀት በስራ ዓለም ሊተገብሩት እንደሚገባ አስገንዝበዋል ።
43
ሐምሌ 13/2011
ትምህርት